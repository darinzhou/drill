[
    {
        "author": "诗经", 
        "content": "关关雎鸠，\n在河之洲。\n窈窕淑女，\n君子好逑。\n参差荇菜，\n左右流之。\n窈窕淑女，\n寤寐求之。\n求之不得，\n寤寐思服。\n悠哉悠哉，\n辗转反侧。\n参差荇菜，\n左右采之。\n窈窕淑女，\n琴瑟友之。\n参差荇菜，\n左右芼之。\n窈窕淑女，\n钟鼓乐之。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "关雎"
    }, 
    {
        "author": "诗经", 
        "content": "青青子衿，\n悠悠我心。\n纵我不往，\n子宁不嗣音？\n青青子佩，\n悠悠我思。\n纵我不往，\n子宁不来？\n挑兮达兮，\n在城阙兮。\n一日不见，\n如三月兮！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "子衿"
    }, 
    {
        "author": "诗经", 
        "content": "蒹葭苍苍，\n白露为霜。\n所谓伊人，\n在水一方。\n遡洄从之，\n道阻且长。\n遡游从之，\n宛在水中央。\n蒹葭淒淒，\n白露未晞。\n所谓伊人，\n在水之湄。\n遡洄从之，\n道阻且跻。\n遡游从之，\n宛在水中坻。\n蒹葭采采，\n白露未已。\n所谓伊人，\n在水之涘。\n遡洄从之，\n道阻且右。\n遡游从之，\n宛在水中沚。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "蒹葭"
    }, 
    {
        "author": "汉乐府", 
        "content": "日出东南隅，\n照我秦氏楼。\n秦氏有好女，\n自名为罗敷。\n罗敷喜蚕桑，\n采桑城南隅。\n青丝为笼系，\n桂枝为笼钩。\n头上倭堕髻，\n耳中明水珠。\n缃绮为下裙，\n紫绮为上襦。\n行者见罗敷，\n下担捋髭须。\n少年见罗敷，\n脱帽著帩头。\n耕者忘其犁，\n锄者忘其锄。\n来归相怒怨，\n但坐观罗敷。\n使君从南来，\n五马立踟蹰。\n使君遣吏往，\n问此谁家姝？\n秦氏有好女，\n自名为罗敷。\n罗敷年几何？\n二十尚不足，\n十五颇有馀。\n使君谢罗敷，\n宁可共载不？\n罗敷前致辞：\n使君一何愚！\n使君自有妇，\n罗敷自有夫。\n东方千余骑。\n夫婿居上头。\n何用识夫婿？\n白马从骊驹。\n青丝系马尾，\n黄金络马头。\n腰中鹿卢剑，\n可直千万余。\n十五府小史，\n二十朝大夫，\n三十侍中郎，\n四十专城居。\n为人洁白皙。\n鬑鬑颇有须。\n盈盈公府步，\n冉冉府中趋。\n坐中数千人，\n皆言夫婿殊。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "陌上桑"
    }, 
    {
        "author": "古诗十九首", 
        "content": "行行重行行，\n与君生别离。\n相去万余里，\n各在天一涯。\n道路阻且长，\n会面安可知？\n胡马依北风，\n越鸟巢南枝。\n相去日已远，\n衣带日已缓。\n浮云蔽白日，\n游子不顾反。\n思君令人老，\n岁月忽已晚。\n弃捐勿复道，\n努力加餐饭。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "行行重行行"
    }, 
    {
        "author": "曹操", 
        "content": "东临碣石，\n以观沧海。\n水何澹澹，\n山岛竦峙。\n树木丛生，\n百草丰茂。\n秋风萧瑟，\n洪波踊起。\n日月之行，\n若出其中；\n星汉粲烂。\n若出其里。\n幸甚至哉，\n歌以咏志。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "步出夏门行·观沧海"
    }, 
    {
        "author": "曹植", 
        "content": "煮豆持作羹，\n漉豉以为汁。\n萁在釜下然，\n豆在釜中泣。\n本自同根生，\n相煎何太急。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "七步诗"
    }, 
    {
        "author": "陶渊明", 
        "content": "结庐在人境，\n而无车马喧。\n问君何能尔，\n心远地自偏。\n采菊东篱下，\n悠然见南山。\n山气日夕佳，\n飞鸟相与还。\n此还有真意，\n欲辩已忘言。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "饮酒"
    }, 
    {
        "author": "杨广", 
        "content": "暮江平不动，\n春花满正开。\n流波将月去，\n潮水带星来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春江花月夜"
    }, 
    {
        "author": "王湾", 
        "content": "客路青山外，\n行舟绿水前。\n潮平两岸阔，\n风正一帆悬。\n海日生残夜，\n江春入旧年。\n乡书何处达，\n归雁洛阳边。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "次北固山下"
    }, 
    {
        "author": "张九龄", 
        "content": "海上生明月，\n天涯共此时。\n情人怨遥夜，\n竟夕起相思。\n灭烛怜光满，\n披衣觉露滋。\n不堪盈手赠，\n还寝梦佳期。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "望月怀远"
    }, 
    {
        "author": "孟浩然", 
        "content": "故人具鸡黍，\n邀我至田家。\n绿树村边合，\n青山郭外斜。\n开轩面场圃，\n把酒话桑麻。\n待到重阳日，\n还来就菊花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "过故人庄"
    }, 
    {
        "author": "王维", 
        "content": "风劲角弓鸣，\n将军猎渭城。\n草枯鹰眼疾，\n雪尽马蹄轻。\n忽过新丰市，\n还归细柳营。\n回看射雕处，\n千里暮云平。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "观猎"
    }, 
    {
        "author": "王昌龄", 
        "content": "烽火城西百尺楼，\n黄昏独上海风秋。\n更吹羌笛关山月，\n无那金闺万里愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "从军行"
    }, 
    {
        "author": "王昌龄", 
        "content": "琵琶起舞换新声，\n总是关山旧别情。\n撩乱边愁听不尽，\n高高秋月照长城。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "从军行"
    }, 
    {
        "author": "王昌龄", 
        "content": "青海长云暗雪山，\n孤城遥望玉门关。\n黄沙百战穿金甲，\n不破楼兰终不还。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "从军行"
    }, 
    {
        "author": "王昌龄", 
        "content": "秦时明月汉时关，\n万里长征人未还。\n但使龙城飞将在，\n不教胡马度阴山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "出塞"
    }, 
    {
        "author": "崔颢", 
        "content": "昔人已乘黄鹤去，\n此地空余黄鹤楼。\n黄鹤一去不复返，\n白云千载空悠悠。\n晴川历历汉阳树，\n芳草萋萋鹦鹉洲。\n日暮乡关何处是？\n烟波江上使人愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "黄鹤楼"
    }, 
    {
        "author": "高适", 
        "content": "雪净胡天牧马还，\n月明羌笛戍楼间。\n借问梅花何处落，\n风吹一夜满关山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "塞上闻笛"
    }, 
    {
        "author": "李白", 
        "content": "天下伤心处，\n劳劳送客亭。\n春风知别苦，\n不遣柳条青。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "劳劳亭"
    }, 
    {
        "author": "李白", 
        "content": "谁家玉笛暗飞声，\n散入春风满洛城。\n此夜曲中闻折柳，\n何人不起故园情。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春夜洛城闻笛"
    }, 
    {
        "author": "李白", 
        "content": "风吹柳花满店香，\n吴姬压酒劝客尝。\n金陵子弟来相送，\n欲行不行各尽觞。\n请君试问东流水，\n别意与之谁短长。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "金陵酒肆留别"
    }, 
    {
        "author": "杜甫", 
        "content": "国破山河在，\n城春草木深。\n感时花溅泪，\n恨别鸟惊心。\n烽火连三月，\n家书抵万金。\n白头搔更短，\n浑欲不胜簪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春望"
    }, 
    {
        "author": "杜甫", 
        "content": "好雨知时节，\n当春乃发生。\n随风潜入夜，\n润物细无声。\n野径云俱黑，\n江船火独明。\n晓看红湿处，\n花重锦官城。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春夜喜雨"
    }, 
    {
        "author": "杜甫", 
        "content": "剑外忽传收蓟北，\n初闻涕泪满衣裳。\n却看妻子愁何在，\n漫卷诗书喜欲狂。\n白日放歌须纵酒，\n青春作伴好还乡。\n即从巴峡穿巫峡，\n便下襄阳向洛阳。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "闻官军收河南河北"
    }, 
    {
        "author": "白居易", 
        "content": "花非花，\n雾非雾，\n夜半来，\n天明去。\n来如春梦几多时，\n去似朝云无觅处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "花非花"
    }, 
    {
        "author": "白居易", 
        "content": "卖炭翁，\n伐薪烧炭南山中。\n满面尘灰烟火色，\n两鬓苍苍十指黑。\n卖炭得钱何所营，\n身上衣裳口中食。\n可怜身上衣正单，\n心忧炭贱愿天寒。\n夜来城上一尺雪，\n晓驾炭车碾冰辙。\n牛困人饥日已高，\n市南门外泥中歇。\n翩翩两骑来是谁，\n黄衣使者白衫儿。\n手把文书口称敕，\n回车叱牛牵向北。\n一车炭，\n千余斤，\n宫使驱将惜不得。\n半匹红绡一丈绫，\n系向牛头充炭直。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "卖炭翁"
    }, 
    {
        "author": "刘禹锡", 
        "content": "王濬楼船下益州，\n金陵王气黯然收。\n千寻铁锁沉江底，\n一片降幡出石头。\n人世几回伤往事，\n山形依旧枕寒流。\n今逢四海为家日，\n故垒萧萧芦荻秋。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "西塞山怀古"
    }, 
    {
        "author": "刘禹锡", 
        "content": "山围故国周遭在，\n潮打空城寂寞回。\n淮水东边旧时月，\n夜深还过女墙来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "金陵五题?石头城"
    }, 
    {
        "author": "王安石", 
        "content": "爆竹声中一岁除，\n春风送暖入屠苏。\n千门万户曈曈日，\n总把新桃换旧符。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "元日"
    }, 
    {
        "author": "王安石", 
        "content": "飞来峰上千寻塔，\n闻说鸡鸣见日升。\n不畏浮云遮望眼，\n只缘身在最高层。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登飞来峰"
    }, 
    {
        "author": "王安石", 
        "content": "江北秋阴一半开，\n晚云含雨却低回。\n青山缭绕疑无路，\n忽见千帆隐映来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江上"
    }, 
    {
        "author": "陆游", 
        "content": "僵卧孤村不自哀，\n尚思为国戍轮台。\n夜阑卧听风吹雨，\n铁马冰河入梦来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "十一月四日风雨大作"
    }, 
    {
        "author": "陆游", 
        "content": "城上斜阳画角哀，\n沈园非复旧池台。\n伤心桥下春波绿，\n曾是惊鸿照影来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "沈园二首"
    }, 
    {
        "author": "陆游", 
        "content": "梦断香消四十年，\n沈园柳老不吹绵。\n此身行作稽山土，\n犹吊遗踪一泫然。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "沈园二首"
    }, 
    {
        "author": "于谦", 
        "content": "千锤万击出深山，\n烈火焚烧若等闲。\n粉骨碎身全不怕，\n要留清白在人间。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "石灰吟"
    }, 
    {
        "author": "赵翼", 
        "content": "李杜诗篇万口传，\n至今已觉不新鲜。\n江山代有才人出，\n各领风骚数百年。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "论诗"
    }, 
    {
        "author": "温庭筠", 
        "content": "梳洗罢，\n独倚望江楼。\n过尽千帆皆不是，\n斜晖脉脉水悠悠。\n肠断白蘋洲。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "望江南"
    }, 
    {
        "author": "李煜", 
        "content": "春花秋月何时了，\n往事知多少。\n小楼昨夜又东风，\n故国不堪回首月明中。\n雕阑玉砌应犹在，\n只是朱颜改。\n问君能有几多愁，\n恰似一江春水向东流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "虞美人"
    }, 
    {
        "author": "李煜", 
        "content": "林花谢了春红，\n太匆匆。\n无奈朝来寒雨，\n晚来风。\n燕脂泪，\n留人醉，\n几时重。\n自是人生长恨，\n水长东。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "乌夜啼"
    }, 
    {
        "author": "晏殊", 
        "content": "一曲新词酒一杯，\n去年天气旧亭台，\n夕阳西下几时回？\n无可奈何花落去，\n似曾相识燕归来。\n小园香径独徘徊。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "浣溪沙"
    }, 
    {
        "author": "苏轼", 
        "content": "明月几时有？\n把酒问青天。\n不知天上宫阙，\n今夕是何年。\n我欲乘风归去，\n又恐琼楼玉宇，\n高处不胜寒。\n起舞弄清影，\n何似在人间!\n转朱阁，\n低绮户，\n照无眠。\n不应有恨，\n何事长向别时圆?\n人有悲欢离合，\n月有阴晴圆缺，\n此事古难全。\n但愿人长久，\n千里共婵娟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "水调歌头"
    }, 
    {
        "author": "李清照", 
        "content": "常记溪亭日暮，\n沉醉不知归路。\n兴尽晚回舟，\n误入藕花深处。\n争渡，\n争渡。\n惊起一滩鸥鹭。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "如梦令"
    }, 
    {
        "author": "李清照", 
        "content": "昨夜雨疏风骤，\n浓睡不消残酒。\n试问卷帘人，\n却道海棠依旧。\n知否，\n知否。\n应是绿肥红瘦。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "如梦令"
    }, 
    {
        "author": "姚燧", 
        "content": "欲寄君衣君不还，\n不寄君衣君又寒。\n寄与不寄间，\n妾身千万难！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "凭栏人·寄征衣"
    }, 
    {
        "author": "马致远", 
        "content": "枯藤老树昏鸦，\n小桥流水人家，\n古道西风瘦马。\n夕阳西下，\n断肠人在天涯。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "天净沙·秋思"
    }, 
    {
        "author": "张养浩", 
        "content": "峰峦如聚，\n波涛如怒，\n山河表里潼关路。\n望西都，\n意踌躇。\n伤心秦汉经行处，\n宫阙万间都做了土。\n兴，\n百姓苦；\n亡，\n百姓苦。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "山坡羊·潼关怀古"
    }, 
    {
        "author": "无名氏", 
        "content": "夺泥燕口，\n削铁针头，\n刮金佛面细搜求：\n无中觅有。\n鹌鹑嗉里寻豌豆，\n鹭鸶腿上劈精肉，\n蚊子腹内刳脂油。\n亏老先生下手！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "醉太平·讥贪小利者"
    }, 
    {
        "author": "王磐", 
        "content": "喇叭，\n唢哪，\n曲儿小，\n腔儿大，\n官船来往乱如麻，\n全仗你抬声价。\n军听了军愁，\n民听了民怕，\n那里去辨甚么真共假?\n眼见的吹翻了这家，\n吹伤了那家，\n只吹的水尽鹅飞罢!", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "朝天子·咏喇叭"
    }, 
    {
        "author": "汤显祖", 
        "content": "原来姹紫嫣红开遍，\n似这般都付与断井颓垣。\n良辰美景奈何天，\n赏心乐事谁家院？\n朝飞暮卷，\n云霞翠轩；\n雨丝风片，\n烟波画船。\n锦屏人忒看的这韶光贱！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "牡丹亭·皂罗袍"
    }, 
    {
        "author": "诗经", 
        "content": "静女其姝，\n俟我于城隅。\n爱而不见，\n搔首踟蹰。\n静女其娈，\n贻我彤管。\n彤管有炜，\n说怿女美。\n自牧归荑，\n洵美且异。\n匪女之为美，\n美人之贻。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "静女"
    }, 
    {
        "author": "诗经", 
        "content": "相鼠有皮，\n人而无仪。\n人而无仪，\n不死何为。\n相鼠有齿，\n人而无止。\n人而无止，\n不死何俟。\n相鼠有体，\n人而无礼。\n人而无礼，\n胡不遄死。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "相鼠"
    }, 
    {
        "author": "汉乐府", 
        "content": "上邪！\n我欲与君相知，\n长命无绝衰。\n山无陵，\n江水为竭。\n冬雷震震，\n夏雨雪。\n天地合，\n乃敢与君绝。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "上邪"
    }, 
    {
        "author": "古诗十九首", 
        "content": "迢迢牵牛星，\n皎皎河汉女。\n纤纤擢素手，\n札札弄机杼。\n终日不成章，\n泣涕零如雨。\n河汉清且浅，\n相去复几许？\n盈盈一水间，\n脉脉不得语。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "迢迢牵牛星"
    }, 
    {
        "author": "左思", 
        "content": "郁郁涧底松，\n离离山上苗。\n以彼径寸茎，\n荫此百尺条。\n世胄蹑高位，\n英俊沉下僚。\n地势使之然，\n由来非一朝。\n金张藉旧业，\n七叶珥汉貂。\n冯公岂不伟，\n白首不见招。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏史"
    }, 
    {
        "author": "陶渊明", 
        "content": "种豆南山下，\n草盛豆苗稀。\n晨兴理荒秽，\n带月荷锄归。\n道狭草木长，\n夕露沾我衣。\n衣沾不足惜，\n但使愿无违。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "归园田居"
    }, 
    {
        "author": "谢脁", 
        "content": "夕殿下珠帘，\n流萤飞复息。\n长夜缝罗衣，\n思君此何极！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "玉阶怨"
    }, 
    {
        "author": "南朝民歌", 
        "content": "打杀长鸣鸡，\n弹去乌臼鸟。\n愿得连冥不复曙，\n一年都一晓。", 
        "explanation": "", 
        "note": "", 
        "period": "南北朝", 
        "prologue": "", 
        "style": "", 
        "subtitle": "", 
        "title": "读曲歌"
    }, 
    {
        "author": "北朝民歌", 
        "content": "唧唧复唧唧，\n木兰当户织。\n不闻机杼声，\n唯闻女叹息。\n问女何所思，\n问女何所忆？\n女亦无所思，\n女亦无所忆。\n昨夜见军帖，\n可汗大点兵，\n军书十二卷，\n卷卷有爷名。\n阿爷无大儿，\n木兰无长兄，\n愿为市鞍马，\n从此替爷征。\n东市买骏马，\n西市买鞍鞯。\n南市买辔头，\n北市买长鞭。\n旦辞爷娘去，\n暮宿黄河边，\n不闻爷娘唤女声，\n但闻黄河流水鸣溅溅。\n旦辞黄河去，\n暮宿黑山头，\n不闻爷娘唤女声，\n但闻燕山胡骑鸣啾啾。\n万里赴戎机，\n关山度若飞。\n朔气传金柝，\n寒光照铁衣。\n将军百战死，\n壮士十年归。\n归来见天子，\n天子坐明堂。\n策勋十二转，\n赏赐百千强。\n可汗问所欲，\n木兰不用尚书郎。\n愿借明驼千里足，\n送儿还故乡。\n爷娘闻女来，\n出郭相扶将；\n阿姊闻妹来，\n当户理红妆；\n小弟闻姊来，\n磨刀霍霍向猪羊。\n开我东阁门，\n坐我西阁床。\n脱我战时袍，\n着我旧时裳。\n当窗理云鬓，\n对镜帖花黄。\n出门看伙伴，\n伙伴皆惊惶。\n同行十二年，\n不知木兰是女郎。\n雄兔脚扑朔，\n雌兔眼迷离，\n两兔傍地走，\n安能辨我是雄雌！", 
        "explanation": "", 
        "note": "", 
        "period": "南北朝", 
        "prologue": "", 
        "style": "", 
        "subtitle": "", 
        "title": "木兰辞"
    }, 
    {
        "author": "陈子昂", 
        "content": "前不见古人，\n后不见来者。\n念天地之悠悠，\n独怆然而涕下。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登幽州台歌"
    }, 
    {
        "author": "王勃", 
        "content": "城阙辅三秦，\n风烟望五津。\n与君离别意，\n同是宦游人。\n海内存知己，\n天涯若比邻。\n无为在歧路，\n儿女共沾巾。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送杜少府之任蜀州"
    }, 
    {
        "author": "王维", 
        "content": "单车欲问边，\n属国过居延。\n征蓬出汉塞，\n归雁入胡天。\n大漠孤烟直，\n长河落日圆。\n萧关逢候骑，\n都护在燕然。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "使至塞上"
    }, 
    {
        "author": "王维", 
        "content": "楚塞三湘接，\n荆门九派通。\n江流天地外，\n山色有无中。\n郡邑浮前浦，\n波澜动远空。\n襄阳好风日，\n留醉与山翁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "汉江临泛"
    }, 
    {
        "author": "王维", 
        "content": "太乙近天都，\n连山到海隅。\n白云回望合，\n青霭入看无。\n分野中峰变，\n阴晴众壑殊。\n欲投人处宿，\n隔水问樵夫。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "终南山"
    }, 
    {
        "author": "王维", 
        "content": "渭城朝雨浥轻尘，\n客舍青青杨柳新。\n劝君更尽一杯酒，\n西出阳关无故人。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送元二使安西"
    }, 
    {
        "author": "王维", 
        "content": "中岁颇好道，\n晚家南山陲。\n兴来每独往，\n胜事空自知。\n行到水穷处，\n坐看云起时。\n偶然值林叟，\n谈笑无还期。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "终南别业"
    }, 
    {
        "author": "岑参", 
        "content": "故园东望路漫漫，\n双袖龙钟泪不干。\n马上相逢无纸笔，\n凭君传语报平安。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "逢入京使"
    }, 
    {
        "author": "王昌龄", 
        "content": "寒雨连天夜入湖，\n平明送客楚山孤。\n洛阳亲友如相问，\n一片冰心在玉壶。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "芙蓉楼送辛渐"
    }, 
    {
        "author": "李白", 
        "content": "峨眉山月半轮秋，\n影入平羌江水流。\n夜发清溪向三峡，\n思君不见下渝州。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "峨眉山月歌"
    }, 
    {
        "author": "李白", 
        "content": "君不见黄河之水天上来，\n奔流到海不复回。\n君不见高堂明镜悲白发，\n朝如青丝暮成雪。\n人生得意须尽欢，\n莫使金樽空对月。\n天生我材必有用，\n千金散尽还复来。\n烹羊宰牛且为乐，\n会须一饮三百杯。\n岑夫子，\n丹丘生，\n将进酒，\n君莫停。\n与君歌一曲，\n请君为我侧耳听。\n钟鼓馔玉不足贵，\n但愿长醉不愿醒。\n古来圣贤皆寂寞，\n惟有饮者留其名。\n陈王昔时宴平乐，\n斗酒十千恣欢谑。\n主人何为言少钱，\n径须沽取对君酌。\n五花马，\n千金裘，\n呼儿将出换美酒，\n与尔同销万古愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "将进酒"
    }, 
    {
        "author": "杜甫", 
        "content": "今夜鄜州月，\n闺中只独看。\n遥怜小儿女，\n未解忆长安。\n香雾云鬟湿，\n清辉玉臂寒。\n何时倚虚幌，\n双照泪痕干。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "月夜"
    }, 
    {
        "author": "杜甫", 
        "content": "锦城丝管日纷纷，\n半入江风半入云。\n此曲只应天上有，\n人间能得几回闻。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠花卿"
    }, 
    {
        "author": "杜甫", 
        "content": "王杨卢骆当时体，\n轻薄为文哂未休。\n尔曹身与名俱灭，\n不废江河万古流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "戏为六绝句"
    }, 
    {
        "author": "杜甫", 
        "content": "未及前贤更勿疑，\n递相祖述复先谁？\n别裁伪体亲风雅，\n转益多师是汝师。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "戏为六绝句"
    }, 
    {
        "author": "杜甫", 
        "content": "风急天高猿啸哀，\n渚清沙白鸟飞回。\n无边落木萧萧下，\n不尽长江滚滚来。\n万里悲秋常作客，\n百年多病独登台。\n艰难苦恨繁霜鬓，\n潦倒新停浊酒杯。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登高"
    }, 
    {
        "author": "杜甫", 
        "content": "挽弓当挽强，\n用箭当用长。\n射人先射马，\n擒贼先擒王。\n杀人亦有限，\n列国自有疆。\n苟能制侵凌，\n岂在多杀伤。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "前出塞九首"
    }, 
    {
        "author": "杜甫", 
        "content": "去郭轩楹敞，\n无村眺望赊。\n澄江平少岸，\n幽树晚多花。\n细雨鱼儿出，\n微风燕子斜。\n城中十万户，\n此地两三家。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "水槛遣心"
    }, 
    {
        "author": "祖咏", 
        "content": "终南阴岭秀，\n积雪浮云端。\n林表明霁色，\n城中增暮寒。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "终南望馀雪"
    }, 
    {
        "author": "常建", 
        "content": "清晨入古寺，\n初日照高林。\n曲径通幽处，\n禅房花木深。\n山光悦鸟性，\n潭影空人心。\n万籁此俱寂，\n但余钟磬音。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题破山寺后禅院"
    }, 
    {
        "author": "韩翃", 
        "content": "春城无处不飞花，\n寒食东风御柳斜。\n日暮汉宫传蜡烛，\n轻烟散入五侯家。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "寒食"
    }, 
    {
        "author": "白居易", 
        "content": "离离原上草，\n一岁一枯荣。\n野火烧不尽，\n春风吹又生。\n远芳侵古道，\n晴翠接荒城。\n又送王孙去，\n萋萋满别情。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赋得古原草送别"
    }, 
    {
        "author": "白居易", 
        "content": "绿蚁新醅酒，\n红泥小火炉。\n晚来天欲雪，\n能饮一杯无。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "问刘十九"
    }, 
    {
        "author": "杜牧", 
        "content": "新丰绿树起黄埃，\n数骑渔阳探使回。\n霓裳一曲千峰上，\n舞破中原始下来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "过华清宫绝句"
    }, 
    {
        "author": "李商隐", 
        "content": "君问归期未有期，\n巴山夜雨涨秋池。\n何当共剪西窗烛，\n却话巴山夜雨时。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "夜雨寄北"
    }, 
    {
        "author": "朱熹", 
        "content": "半亩方塘一鉴开，\n天光云影共徘徊。\n问渠那得清如许，\n为有源头活水来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "观书有感二首"
    }, 
    {
        "author": "王冕", 
        "content": "吾家洗砚池边树，\n朵朵花开淡墨痕。\n不要人夸好颜色，\n只留清气满乾坤。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "墨梅"
    }, 
    {
        "author": "元好问", 
        "content": "曹刘坐啸虎生风，\n四海无人角两雄。\n可惜并州刘越石，\n不教横槊建安中。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "论诗绝句"
    }, 
    {
        "author": "元好问", 
        "content": "一语天然万古新，\n豪华落尽见真淳。\n南窗白日羲皇上，\n未害渊明是晋人。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "论诗绝句"
    }, 
    {
        "author": "元好问", 
        "content": "沈宋横驰翰墨场，\n风流初不废齐梁。\n论功若准平吴例，\n合着黄金铸子昂。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "论诗绝句"
    }, 
    {
        "author": "郑板桥", 
        "content": "咬定青山不放松，\n立根原在破岩中。\n千磨万击还坚劲，\n任尔东西南北风。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "竹石"
    }, 
    {
        "author": "柳永", 
        "content": "寒蝉凄切，\n对长亭晚，\n骤雨初歇。\n都门帐饮无绪，\n留恋处、兰舟催发。\n执手相看泪眼，\n竟无语凝噎。\n念去去、千里烟波，\n暮霭沉沉楚天阔。\n多情自古伤离别，\n更那堪、冷落清秋节。\n今宵酒醒何处，\n杨柳岸、晓风残月。\n此去经年，\n应是良辰、好景虚设。\n便纵有、千种风情，\n更与何人说。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "雨霖铃"
    }, 
    {
        "author": "苏轼", 
        "content": "大江东去，\n浪淘尽、千古风流人物。\n故垒西边，\n人道是，\n三国周郎赤壁。\n乱石穿空，\n惊涛拍岸，\n卷起千堆雪。\n江山如画，\n一时多少豪杰。\n遥想公瑾当年，\n小乔初嫁了，\n雄姿英发。\n羽扇纶巾谈笑间，\n樯橹灰飞烟灭。\n故国神游，\n多情应笑我，\n早生华发。\n人生如梦，\n一樽还酹江月。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "念奴娇·赤壁怀古"
    }, 
    {
        "author": "苏轼", 
        "content": "莫听穿林打叶声，\n何妨吟啸且徐行。\n竹杖芒鞋轻胜马，\n谁怕，\n一蓑烟雨任平生。\n料峭春风吹酒醒，\n微冷，\n山头斜照却相迎。\n回首向来潇洒处，\n归去，\n也无风雨也无晴。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "定风波"
    }, 
    {
        "author": "李之仪", 
        "content": "我住长江头，\n君住长江尾。\n日日思君不见君，\n共饮长江水。\n此水几时休？\n此恨几时已？\n只愿君心似我心，\n定不负相思意。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "卜算子"
    }, 
    {
        "author": "秦观", 
        "content": "雾失楼台，\n月迷津渡。\n桃源望断无寻处。\n可堪孤馆闭春寒，\n杜鹃声里斜阳暮。\n驿寄梅花，\n鱼传尺素。\n砌成此恨无重数。\n郴江幸自绕郴山，\n为谁流下潇湘去。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "踏莎行"
    }, 
    {
        "author": "陆游", 
        "content": "当年万里觅封侯，\n匹马戍梁州。\n关河梦断何处，\n尘暗旧貂裘。\n胡未灭，\n鬓先秋，\n泪空流。\n此生谁料，\n心在天山，\n身老沧洲。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "诉衷情"
    }, 
    {
        "author": "白朴", 
        "content": "孤村落日残霞，\n轻烟老村寒鸦，\n一点飞鸿影下。\n青山绿水，\n白草红叶黄花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "天净沙·秋"
    }, 
    {
        "author": "马致远", 
        "content": "夕阳下，\n酒旆闲，\n两三航未曾着岸。\n落花水香茅舍晚，\n断桥头卖鱼人散。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "寿阳曲·远浦帆归"
    }, 
    {
        "author": "白贲", 
        "content": "侬家鹦鹉洲边住，\n是个不识字渔父。\n浪花中一叶扁舟，\n睡煞江南烟雨。\n觉来时满眼青山暮，\n抖擞绿蓑归去。\n算从前错怨天公，\n甚也有安排我处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "黑漆弩"
    }, 
    {
        "author": "关汉卿", 
        "content": "有日月朝暮悬，\n有鬼神掌着生死权。\n天地也，\n只合把清浊分辨，\n可怎生糊突了盗跖颜渊。\n为善的受贫穷更命短，\n造恶的享富贵又寿延。\n天地也，\n做得个怕硬欺软，\n却元来也这般顺水推船。\n地也，\n你不分好歹何为地？\n天也，\n你错勘贤愚枉做天！\n哎，\n只落得两泪涟涟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "窦娥冤·滚绣球"
    }, 
    {
        "author": "诗经", 
        "content": "十亩之间兮，\n桑者闲闲兮，\n行与子还兮。\n十亩之外兮，\n桑者泄泄兮，\n行与子逝兮。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "十亩之间"
    }, 
    {
        "author": "汉乐府", 
        "content": "江南可采莲，\n莲叶何田田！\n鱼戏莲叶间。\n鱼戏莲叶东，\n鱼戏莲叶西，\n鱼戏莲叶南，\n鱼戏莲叶北。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "江南"
    }, 
    {
        "author": "古诗十九首", 
        "content": "涉江采芙蓉，\n兰泽多芳草。\n采之欲遗谁？\n所思在远道。\n还顾望旧乡，\n长路漫浩浩。\n同心而离居，\n忧伤以终老。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "涉江采芙蓉"
    }, 
    {
        "author": "曹操", 
        "content": "对酒当歌，\n人生几何？\n譬如朝露，\n去日苦多。\n慨当以慷，\n忧思难忘。\n何以解忧？\n唯有杜康。\n青青子衿，\n悠悠我心。\n但为君故，\n沉吟至今。\n呦呦鹿鸣，\n食野之苹。\n我有嘉宾，\n鼓瑟吹笙。\n明明如月，\n何时可掇？\n忧从中来，\n不可断绝。\n越陌度阡，\n枉用相存。\n契阔谈宴，\n心念旧恩。\n月明星稀，\n乌鹊南飞。\n绕树三匝，\n何枝可依？\n山不厌高，\n水不厌深。\n周公吐哺，\n天下归心。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "短歌行"
    }, 
    {
        "author": "鲍照", 
        "content": "泻水置平地，\n各自东西南北流。\n人生亦有命，\n安能行叹复坐愁。\n酌酒以自宽，\n举杯断绝歌路难。\n心非木石岂无感，\n吞声踯躅不敢言。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "拟行路难"
    }, 
    {
        "author": "陶渊明", 
        "content": "少无适俗韵，\n性本爱丘山。\n误落尘网中，\n一去三十年。\n羁鸟恋旧林，\n池鱼思故渊。\n开荒南野际，\n守拙归园田。\n方宅十余亩，\n草屋八九间。\n榆柳荫后檐，\n桃李罗堂前。\n暧暧远人村，\n依依墟里烟。\n狗吠深巷中，\n鸡鸣桑树巅。\n户庭无尘杂，\n虚室有余闲。\n久在樊笼里，\n复得返自然。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "归园田居"
    }, 
    {
        "author": "骆宾王", 
        "content": "西陆蝉声唱，\n南冠客思侵。\n那堪玄鬓影，\n来对白头吟。\n露重飞难进，\n风多响易沉。\n无人信高洁，\n谁为表予心。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "在狱咏蝉"
    }, 
    {
        "author": "杜审言", 
        "content": "独有宦游人，\n偏惊物候新。\n云霞出海曙，\n梅柳渡江春。\n淑气催黄鸟，\n晴光照绿蘋。\n忽闻歌苦调，\n归思欲沾巾。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "和晋陵陆丞早春游望"
    }, 
    {
        "author": "沈佺期", 
        "content": "卢家少妇郁金堂，\n海燕双栖玳瑁梁。\n九月寒砧催木叶，\n十年征戍忆辽阳。\n白狼河北音书断，\n丹凤城南秋夜长。\n谁谓含愁独不见，\n更教明月照流黄。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "独不见"
    }, 
    {
        "author": "王绩", 
        "content": "东皋薄暮望，\n徙倚欲何依。\n树树皆秋色，\n山山唯落晖。\n牧人驱犊返，\n猎马带禽归。\n相顾无相识，\n长歌怀采薇。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "野望"
    }, 
    {
        "author": "王勃", 
        "content": "滕王高阁临江渚，\n佩玉鸣鸾罢歌舞。\n画栋朝飞南浦云，\n珠帘暮卷西山雨。\n闲云潭影日悠悠，\n物换星移几度秋。\n阁中帝子今何在？\n槛外长江空自流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "滕王阁诗"
    }, 
    {
        "author": "高适", 
        "content": "汉家烟尘在东北，\n汉将辞家破残贼。\n男儿本自重横行，\n天子非常赐颜色。\n摐金伐鼓下榆关，\n旌旆逶迤碣石间。\n校尉羽书飞瀚海，\n单于猎火照狼山。\n山川萧条极边土，\n胡骑凭陵杂风雨。\n战士军前半死生，\n美人帐下犹歌舞！\n大漠穷秋塞草腓，\n孤城落日斗兵稀。\n身当恩遇恒轻敌，\n力尽关山未解围。\n铁衣远戍辛勤久，\n玉箸应啼别离后。\n少妇城南欲断肠，\n征人蓟北空回首。\n边庭飘飖那可度，\n绝域苍茫更何有！\n杀气三时作阵云，\n寒声一夜传刁斗。\n相看白刃血纷纷，\n死节从来岂顾勋？\n君不见沙场征战苦，\n至今犹忆李将军！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "燕歌行"
    }, 
    {
        "author": "李白", 
        "content": "弃我去者，\n昨日之日不可留；\n乱我心者，\n今日之日多烦忧。\n长风万里送秋雁，\n对此可以酣高楼。\n蓬莱文章建安骨，\n中间小谢又清发。\n俱怀逸兴壮思飞，\n欲上青天揽明月。\n抽刀断水水更流，\n举杯销愁愁更愁。\n人生在世不称意，\n明朝散发弄扁舟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "宣州谢脁楼饯别校书叔云"
    }, 
    {
        "author": "李白", 
        "content": "妾发初覆额，\n折花门前剧。\n郎骑竹马来，\n绕床弄青梅。\n同居长干里，\n两小无嫌猜。\n十四为君妇，\n羞颜尚不开。\n低头向暗壁，\n千唤不一回。\n十五始展眉，\n愿同尘与灰。\n常存抱柱信，\n岂上望夫台。\n十六君远行，\n瞿塘滟预堆。\n五月不可触，\n猿鸣天上哀。\n门前迟行迹，\n一一生绿苔。\n苔深不能扫，\n落叶秋风早。\n八月蝴蝶来，\n双飞西园草。\n感此伤妾心，\n坐愁红颜老。\n早晚下三巴，\n预将书报家。\n相迎不道远，\n直至长风沙。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "长干行"
    }, 
    {
        "author": "杜甫", 
        "content": "秋来相顾尚飘蓬，\n未就丹砂愧葛洪。\n痛饮狂歌空度日，\n飞扬跋扈为谁雄。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠李白"
    }, 
    {
        "author": "柳宗元", 
        "content": "渔翁夜傍西岩宿，\n晓汲清湘燃楚竹。\n烟销日出不见人，\n欸乃一声山水绿。\n回看天际下中流，\n岩上无心云相逐。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "渔翁"
    }, 
    {
        "author": "柳宗元", 
        "content": "破额山前碧玉流，\n骚人遥驻木兰舟。\n春风无限潇湘意，\n欲采蘋花不自由。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "酬曹侍御过象县见寄"
    }, 
    {
        "author": "刘禹锡", 
        "content": "湖光秋月两相和，\n潭面无风镜未磨。\n遥望洞庭山水翠，\n白银盘里一青螺。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "望洞庭"
    }, 
    {
        "author": "李贺", 
        "content": "男儿何不带吴钩，\n收取关山五十州。\n请君暂上凌烟阁，\n若个书生万户侯。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "南园"
    }, 
    {
        "author": "崔护", 
        "content": "去年今日此门中，\n人面桃花相映红。\n人面不知何处去，\n桃花依旧笑春风。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题都城南庄"
    }, 
    {
        "author": "杜牧", 
        "content": "长空澹澹孤鸟没，\n万古销沉向此中。\n看取汉家何事业，\n五陵无树起秋风。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登乐游原"
    }, 
    {
        "author": "李商隐", 
        "content": "云母屏风烛影深，\n长河渐落晓星沉。\n嫦娥应悔偷灵药，\n碧海青天夜夜心。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "嫦娥"
    }, 
    {
        "author": "苏轼", 
        "content": "黑云翻墨未遮山，\n白雨跳珠乱入船。\n卷地风来忽吹散，\n望湖楼下水如天。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "六月二十七日望湖楼醉书"
    }, 
    {
        "author": "苏轼", 
        "content": "东风知我欲山行，\n吹断檐间积雨声。\n岭上晴云披絮帽，\n树头初日挂铜钲。\n野桃含笑竹篱短，\n溪柳自摇沙水清。\n西崦人家应最乐，\n煮芹烧笋饷春耕。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "新城道中"
    }, 
    {
        "author": "秦观", 
        "content": "一夕轻雷落万丝，\n霁光浮瓦碧参差。\n有情芍药含春泪，\n无力蔷薇卧晓枝。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春日五首"
    }, 
    {
        "author": "李清照", 
        "content": "千古风流八咏楼，\n江山留与后人愁。\n水通南国三千里，\n气压江城十四州。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题八咏楼"
    }, 
    {
        "author": "陆游", 
        "content": "衣上征尘杂酒痕，\n远游无处不消魂。\n此身合是诗人未？\n细雨骑驴入剑门。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "剑门道中遇微雨"
    }, 
    {
        "author": "翁卷", 
        "content": "一天秋色冷晴湾，\n无数峰峦远近间。\n闲上山来看野水，\n忽于水底见青山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "野望"
    }, 
    {
        "author": "朱熹", 
        "content": "胜日寻芳泗水滨，\n无边光景一时新。\n等闲识得东风面，\n万紫千红总是春。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春日"
    }, 
    {
        "author": "姜夔", 
        "content": "自作新词韵最娇，\n小红低唱我吹箫。\n曲终过尽松陵路，\n回首烟波十四桥。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "过垂虹"
    }, 
    {
        "author": "文天祥", 
        "content": "草合离宫转夕晖，\n孤云飘泊复何依？\n山河风景元无异，\n城郭人民半已非。\n满地芦花和我老，\n旧家燕子傍谁飞？\n从今别却江南路，\n化作啼鹃带血归。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "金陵驿"
    }, 
    {
        "author": "郑板桥", 
        "content": "衙斋卧听萧萧竹，\n疑是民间疾苦声。\n些小吾曹州县吏，\n一枝一叶总关情。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "潍县署中画竹呈年伯包大中丞括"
    }, 
    {
        "author": "秋瑾", 
        "content": "不惜千金买宝刀，\n貂裘换酒也堪豪。\n一腔热血勤珍重，\n洒去犹能化碧涛。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "对酒"
    }, 
    {
        "author": "龚自珍", 
        "content": "九州生气恃风雷，\n万马齐喑究可哀。\n我劝天公重抖擞，\n不拘一格降人才！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "己亥杂诗"
    }, 
    {
        "author": "韦庄", 
        "content": "春日游，\n杏花吹满头。\n陌上谁家年少，\n足风流。\n妾拟将身嫁与，\n一生休。\n纵被无情弃，\n不能羞。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "思帝乡"
    }, 
    {
        "author": "李煜", 
        "content": "深院静，\n小庭空，\n断续寒砧断续风。\n无奈夜长人不寐，\n数声和月到帘栊。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "捣练子令"
    }, 
    {
        "author": "李煜", 
        "content": "别来春半，\n触目柔肠断。\n砌下落梅如雪乱，\n拂了一身还满。\n雁来音信无凭，\n路遥归梦难成。\n离恨恰如春草，\n更行更远还生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "清平乐"
    }, 
    {
        "author": "晏殊", 
        "content": "槛菊愁烟兰泣露，\n罗幕轻寒，\n燕子双飞去。\n明月不谙离恨苦，\n寒光到晓穿朱户。\n昨夜西风凋碧树，\n独上高楼，\n望尽天涯路。\n欲寄彩笺无尺素，\n山长水阔知何处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蝶恋花"
    }, 
    {
        "author": "苏轼", 
        "content": "老夫聊发少年狂，\n左牵黄，\n右擎苍。\n锦帽貂裘，\n千骑卷平冈。\n为报倾城随太守，\n亲射虎，\n看孙郎。\n酒酣胸胆尚开张，\n鬓微霜，\n又何妨。\n持节云中，\n何日遣冯唐。\n会挽雕弓如满月，\n西北望，\n射天狼。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江城子"
    }, 
    {
        "author": "苏轼", 
        "content": "十年生死两茫茫。\n不思量，\n自难忘。\n千里孤坟，\n无处话凄凉。\n纵使相逢应不识，\n尘满面，\n鬓如霜。\n夜来幽梦忽还乡。\n小轩窗，\n正梳妆。\n相顾无言，\n惟有泪千行。\n料得年年肠断处，\n明月夜，\n短松冈。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江城子"
    }, 
    {
        "author": "秦观", 
        "content": "纤云弄巧，\n飞星传恨，\n银汉迢迢暗度。\n金风玉露一相逢，\n便胜却人间无数。\n柔情似水，\n佳期如梦，\n忍顾鹊桥归路！\n两情若是久长时，\n又岂在朝朝暮暮。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鹊桥仙"
    }, 
    {
        "author": "李清照", 
        "content": "寻寻觅觅，\n冷冷清清，\n凄凄惨惨戚戚。\n乍暖还寒时候，\n最难将息。\n三杯两盏淡酒，\n怎敌他、晚来风急。\n雁过也，\n正伤心，\n却是旧时相识。\n满地黄花堆积。\n憔悴损，\n如今有谁堪摘。\n守着窗儿，\n独自怎生得黑。\n梧桐更兼细雨，\n到黄昏、点点滴滴。\n这次第，\n怎一个、愁字了得。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "声声慢"
    }, 
    {
        "author": "岳飞", 
        "content": "怒发冲冠，\n凭栏处、潇潇雨歇。\n抬望眼、仰天长啸，\n壮怀激烈。\n三十功名尘与土，\n八千里路云和月。\n莫等闲、白了少年头，\n空悲切。\n靖康耻，\n犹未雪。\n臣子恨，\n何时灭。\n驾长车，\n踏破贺兰山缺。\n壮志饥餐胡虏肉，\n笑谈渴饮匈奴血。\n待从头、收拾旧河山，\n朝天阙。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "满江红"
    }, 
    {
        "author": "辛弃疾", 
        "content": "更能消、几番风雨，\n匆匆春又归去。\n惜春长恨花开早，\n何况落红无数。\n春且住，\n见说道，\n天涯芳草无归路。\n怨春不语。\n算只有殷勤，\n画檐蛛网，\n尽日惹飞絮。\n长门事，\n准拟佳期又误。\n蛾眉曾有人妒，\n千金纵买相如赋，\n脉脉此情谁诉。\n君莫舞，\n君不见、玉环飞燕皆尘土。\n闲愁最苦。\n休去倚危栏，\n斜阳正在，\n烟柳断肠处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "摸鱼儿"
    }, 
    {
        "author": "杨慎", 
        "content": "滚滚长江东逝水，\n浪花淘尽英雄。\n是非成败转头空。\n青山依旧在，\n几度夕阳红。\n白发渔樵江渚上，\n惯看秋月春风。\n一壶浊酒喜相逢，\n古今多少事，\n都付笑谈中。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "临江仙"
    }, 
    {
        "author": "关汉卿", 
        "content": "雪粉华，\n舞梨花。\n再不见烟村四五家，\n密洒堪图画。\n看疏林噪晚鸦，\n黄芦掩映清江下，\n斜缆着钓鱼艖。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "大德歌"
    }, 
    {
        "author": "关汉卿", 
        "content": "自送别，\n心难舍，\n一点相思几时绝。\n凭阑袖拂杨花雪。\n溪又斜，\n山又遮，\n人去也。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "四块玉·别情"
    }, 
    {
        "author": "无名氏", 
        "content": "送情人直送到丹阳路，\n你也哭，\n我也哭，\n赶脚的也来哭。\n赶脚的你哭因何故?\n道是：\n去的不肯去，\n哭得直管哭。\n你两下里调情也，\n我的驴儿受了苦。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送别"
    }, 
    {
        "author": "纳兰性德", 
        "content": "山一程，\n水一程，\n身向榆关那畔行，\n夜深千帐灯。\n风一更，\n雪一更，\n聒碎乡心梦不成，\n故园无此声。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "长相思"
    }, 
    {
        "author": "纳兰性德", 
        "content": "人生若只如初见，\n何事秋风悲画扇。\n等闲变却故人心，\n却道故人心易变。\n骊山语罢清宵半，\n夜雨霖铃终不怨。\n何如薄幸锦衣郎，\n比翼连枝当日愿。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "木兰花令·拟古决绝词柬友"
    }, 
    {
        "author": "诗经", 
        "content": "将仲子兮！\n无逾我里，\n无折我树杞。\n岂敢爱之？\n畏我父母。\n仲可怀也；\n父母之言，\n亦可畏也！\n将仲子兮！\n无逾我墙，\n无折我树桑。\n岂敢爱之？\n畏我诸兄。\n仲可怀也；\n诸兄之言，\n亦可畏也！\n将仲子兮！\n无逾我园，\n无折我树檀。\n岂敢爱之？\n畏人之多言。\n仲可怀也；\n人之多言，\n亦可畏也！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "将仲子"
    }, 
    {
        "author": "诗经", 
        "content": "风雨凄凄，\n鸡鸣喈喈。\n既见君子，\n云胡不夷！\n风雨潇潇，\n鸡鸣胶胶。\n既见君子，\n云胡不瘳！\n风雨如晦，\n鸡鸣不已。\n既见君子，\n云胡不喜！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "风雨"
    }, 
    {
        "author": "诗经", 
        "content": "坎坎伐檀兮，\n寘之河之干兮，\n河水清且涟猗。\n不稼不穑，\n胡取禾三百廛兮？\n不狩不猎，\n胡瞻尔庭有县狟兮？\n彼君子兮，\n不素餐兮！\n坎坎伐辐兮，\n寘之河之侧兮，\n河水清且直猗。\n不稼不穑，\n胡取禾三百亿兮？\n不狩不猎，\n胡瞻尔庭有县特兮？\n彼君子兮，\n不素食兮！\n坎坎伐轮兮，\n寘之河之漘兮，\n河水清且沦猗。\n不稼不穑，\n胡取禾三百囷兮？\n不狩不猎，\n胡瞻尔庭有县鹑兮？\n彼君子兮，\n不素飧兮！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "伐檀"
    }, 
    {
        "author": "汉乐府", 
        "content": "有所思，\n乃在大海南。\n何用问遗君？\n双珠玳瑁簪，\n用玉绍缭之。\n闻君有他心，\n拉杂摧烧之。\n摧烧之，\n当风扬其灰。\n从今以往，\n勿复相思！\n相思与君绝！\n鸡鸣狗吠，\n兄嫂当知之。\n妃呼狶！\n秋风肃肃晨风飔，\n东方须臾高知之。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "有所思"
    }, 
    {
        "author": "古诗十九首", 
        "content": "青青陵上柏，\n磊磊涧中石。\n人生天地间，\n忽如远行客。\n斗酒相娱乐，\n聊厚不为薄。\n驱车策驽马，\n游戏宛与洛。\n洛中何郁郁，\n冠带自相索。\n长衢罗夹巷，\n王侯多第宅。\n两宫遥相望，\n双阙百余尺。\n极宴娱心意，\n戚戚何所迫？", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "青青陵上柏"
    }, 
    {
        "author": "曹操", 
        "content": "神龟虽寿，\n犹有竟时。\n腾蛇乘雾，\n终为土灰。\n老骥伏枥，\n志在千里；\n烈士暮年，\n壮心不已。\n盈缩之期，\n不但在天。\n养怡之福，\n可得永年。\n幸甚至哉，\n歌以咏志。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "步出夏门行·龟虽寿"
    }, 
    {
        "author": "曹丕", 
        "content": "秋风萧瑟天气凉，\n草木摇落露为霜。\n群燕辞归雁南翔，\n念君客游思断肠。\n慊慊思归恋故乡，\n何为淹留寄他方。\n贱妾茕茕守空房，\n忧来思君不敢忘，\n不觉泪下霑衣裳。\n援琴鸣弦发清商，\n短歌微吟不能长，\n。\n明月皎皎照我床，\n星汉西流夜未央。\n牵牛织女遥相望，\n尔独何辜限河梁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "燕歌行"
    }, 
    {
        "author": "阮籍", 
        "content": "夜中不能寐，\n起坐弹鸣琴。\n薄帷鉴明月，\n清风吹我襟。\n孤鸿号外野，\n翔鸟鸣北林。\n徘徊将何见？\n忧思独伤心。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏怀"
    }, 
    {
        "author": "陶渊明", 
        "content": "人生无根蒂，\n飘如陌上尘。\n分散逐风转，\n此已非常身。\n落地为兄弟，\n何必骨肉亲！\n得欢当作乐，\n斗酒聚比邻。\n盛年不重来，\n一日难再晨。\n及时当勉励，\n岁月不待人。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "杂诗"
    }, 
    {
        "author": "鲍照", 
        "content": "对案不能食，\n拔剑击柱长叹息。\n丈夫生世会几时，\n安能蝶躞垂羽翼？\n弃置罢官去，\n还家自休息。\n朝出与亲辞，\n暮还在亲侧。\n弄儿床前戏，\n看妇机中织。\n自古圣贤尽贫贱，\n何况我辈孤且直！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "拟行路难"
    }, 
    {
        "author": "王籍", 
        "content": "艅艎何泛泛，\n空水共悠悠。\n阴霞生远岫，\n阳景逐回流。\n蝉噪林逾静，\n鸟鸣山更幽。\n此地动归念，\n长年悲倦游。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "入若耶溪"
    }, 
    {
        "author": "", 
        "content": "始欲识郎时，\n两心望如一。\n理丝入残机，\n何悟不成匹。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "子夜歌"
    }, 
    {
        "author": "陈子昂", 
        "content": "兰若生春夏，\n芊蔚何青青！\n幽独空林色，\n朱蕤冒紫茎。\n迟迟白日晚，\n袅袅秋风生。\n岁华尽摇落，\n芳意竟何成？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "感遇"
    }, 
    {
        "author": "王维", 
        "content": "木末芙蓉花，\n山中发红萼。\n涧户寂无人，\n纷纷开且落。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "辛夷坞"
    }, 
    {
        "author": "王维", 
        "content": "桃红复含宿雨，\n柳绿更带春烟。\n花落家童未扫，\n莺啼山客犹眠。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "田园乐"
    }, 
    {
        "author": "王维", 
        "content": "新丰美酒斗十千，\n咸阳游侠多少年。\n相逢意气为君饮，\n系马高楼垂柳边。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "少年行"
    }, 
    {
        "author": "岑参", 
        "content": "北风卷地白草折，\n胡天八月即飞雪。\n忽然一夜春风来，\n千树万树梨花开。\n散入珠帘湿罗幕，\n狐裘不暖锦衾薄。\n将军角弓不得控，\n都护铁衣冷难着。\n瀚海阑干百丈冰，\n愁云黪淡万里凝。\n中军置酒饮归客，\n胡琴琵琶与羌笛。\n纷纷暮雪下辕门，\n风掣红旗冻不翻。\n轮台东门送君去，\n去时雪满天山路。\n山回路转不见君，\n雪上空留马行处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "白雪歌送武判官归京"
    }, 
    {
        "author": "王昌龄", 
        "content": "荷叶罗裙一色裁，\n芙蓉向脸两边开。\n乱入池中看不见，\n闻歌始觉有人来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "采莲曲"
    }, 
    {
        "author": "李白", 
        "content": "海客谈瀛洲，\n烟涛微茫信难求。\n越人语天姥，\n云霞明灭或可睹。\n天姥连天向天横，\n势拔五岳掩赤城。\n天台四万八千丈，\n对此欲倒东南倾。\n我欲因之梦吴越，\n一夜飞度镜湖月。\n湖月照我影，\n送我至剡溪。\n谢公宿处今尚在，\n渌水荡漾清猿啼。\n脚著谢公屐，\n身登青云梯。\n半壁见海日，\n空中闻天鸡。\n千岩万转路不定，\n迷花倚石忽已暝。\n熊咆龙吟殷岩泉，\n栗深林兮惊层巅。\n云青青兮欲雨，\n水澹澹兮生烟。\n列缺霹雳，\n丘峦崩摧。\n洞天石扇，\n訇然中开。\n青冥浩荡不见底，\n日月照耀金银台。\n霓为衣兮风为马，\n云之君兮纷纷而来下。\n虎鼓瑟兮鸾回车，\n仙之人兮列如麻。\n忽魂悸以魄动，\n怳惊起而长嗟。\n惟觉时之枕席，\n失向来之烟霞。\n世间行乐亦如此，\n古来万事东流水。\n别君去时何时还，\n且放白鹿青崖间，\n须行即骑访名山。\n安能摧眉折腰事权贵，\n使我不得开心颜。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "梦游天姥吟留别"
    }, 
    {
        "author": "李白", 
        "content": "众鸟高飞尽，\n孤云独去闲。\n相看两不厌，\n只有敬亭山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "独坐敬亭山"
    }, 
    {
        "author": "李白", 
        "content": "青山横北郭，\n白水绕东城。\n此地一为别，\n孤蓬万里征。\n浮云游子意，\n落日故人情。\n挥手自兹去，\n萧萧班马鸣。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送友人"
    }, 
    {
        "author": "杜甫", 
        "content": "八月秋高风怒号，\n卷我屋上三重茅。\n茅飞度江洒江郊，\n高者挂罥长林梢，\n下者飘转沉塘坳。\n南村群童欺我老无力，\n忍能对面为盗贼，\n公然抱茅入竹去。\n唇焦口燥呼不得，\n归来倚杖自叹息。\n俄顷风定云墨色，\n秋天漠漠向昏黑。\n布衾多年冷似铁，\n骄儿恶卧踏里裂。\n床床屋漏无干处，\n雨脚如麻未断绝。\n自经丧乱少睡眠，\n长夜沾湿何由彻。\n安得广厦千万间，\n大庇天下寒士俱欢颜，\n风雨不动安如山？\n呜呼！\n何时眼前突兀见此屋，\n吾庐独破受冻死亦足！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "茅屋为秋风所破歌"
    }, 
    {
        "author": "杜甫", 
        "content": "为人性僻耽佳句，\n语不惊人死不休。\n老去诗篇浑漫与，\n春来花鸟莫深愁。\n新添水槛供垂钓，\n故着浮槎替入舟。\n焉得思如陶谢手，\n令渠述作与同游。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江上值水如海势，聊短述"
    }, 
    {
        "author": "杜甫", 
        "content": "黄四娘家花满蹊，\n千朵万朵压枝低。\n留连戏蝶时时舞，\n自在娇莺恰恰啼。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江畔独步寻花七绝句"
    }, 
    {
        "author": "元稹", 
        "content": "谢公最小偏怜女，\n自嫁黔娄百事乖。\n顾我无衣搜荩箧，\n泥他沽酒拔金钗。\n野蔬充膳甘长藿，\n落叶添薪仰古槐。\n今日俸钱过十万，\n与君营奠复营斋。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "遣悲怀"
    }, 
    {
        "author": "元稹", 
        "content": "昔日戏言身后事，\n今朝都到眼前来。\n衣裳已施行看尽，\n针线犹存未忍开。\n尚想旧情怜婢仆，\n也曾因梦送钱财。\n诚知此恨人人有，\n贫贱夫妻百事哀。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "遣悲怀三首"
    }, 
    {
        "author": "刘禹锡", 
        "content": "自古逢秋悲寂寥，\n我言秋日胜春朝。\n晴空一鹤排云上，\n便引诗情到碧霄。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋词二首"
    }, 
    {
        "author": "刘禹锡", 
        "content": "巴山楚水凄凉地，\n二十三年弃置身。\n怀旧空吟闻笛赋，\n到乡翻似烂柯人。\n沉舟侧畔千帆过，\n病树前头万木春。\n今日听君歌一曲，\n暂凭杯酒长精神。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "酬乐天扬州初逢席上有赠"
    }, 
    {
        "author": "刘禹锡", 
        "content": "山桃红花满上头，\n蜀江春水拍山流。\n花红易衰似郎意，\n水流无限似侬愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "竹枝词"
    }, 
    {
        "author": "杜牧", 
        "content": "胜败兵家事不期，\n包羞忍耻是男儿。\n江东子弟多才俊，\n卷土重来未可知。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题乌江亭"
    }, 
    {
        "author": "杜牧", 
        "content": "六朝文物草连空，\n天淡云闲今古同。\n鸟去鸟来山色里，\n人歌人哭水声中。\n深秋帘幕千家雨，\n落日楼台一笛风。\n惆怅无因见范蠡，\n参差烟树五湖东。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题宣州开元寺水阁阁下宛溪夹溪居人"
    }, 
    {
        "author": "李商隐", 
        "content": "锦瑟无端五十弦，\n一弦一柱思华年。\n庄生晓梦迷蝴蝶，\n望帝春心托杜鹃。\n沧海月明珠有泪，\n蓝田日暖玉生烟。\n此情可待成追忆，\n只是当时已惘然。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "锦瑟"
    }, 
    {
        "author": "李商隐", 
        "content": "重帏深下莫愁堂，\n卧后清宵细细长。\n神女生涯元是梦，\n小姑居处本无郎。\n风波不信菱枝弱，\n月露谁教桂叶香。\n直道相思了无益，\n未妨惆怅是清狂。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "无题"
    }, 
    {
        "author": "李商隐", 
        "content": "相见时难别亦难，\n东风无力百花残。\n春蚕到死丝方尽，\n蜡炬成灰泪始干。\n晓镜但愁云鬓改，\n夜吟应觉月光寒。\n蓬山此去无多路，\n青鸟殷勤为探看。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "无题"
    }, 
    {
        "author": "许浑", 
        "content": "一上高城万里愁，\n蒹葭杨柳似汀洲。\n溪云初起日沉阁，\n山雨欲来风满楼。\n鸟下绿芜秦苑夕，\n蝉鸣黄叶汉宫秋。\n行人莫问当年事，\n故国东来渭水流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咸阳城西楼晚眺"
    }, 
    {
        "author": "林逋", 
        "content": "众芳摇落独暄妍，\n占尽风情向小园。\n疏影横斜水清浅，\n暗香浮动月黄昏。\n霜禽欲下先偷眼，\n粉蝶如知合断魂。\n幸有微吟可相狎，\n不须檀板共金樽。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "山园小梅"
    }, 
    {
        "author": "王安石", 
        "content": "茅檐长扫静无苔，\n花木成畦手自栽。\n一水护田将绿绕，\n两山排闼送青来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "书湖阴先生壁"
    }, 
    {
        "author": "王安石", 
        "content": "一陂春水绕花身，\n花影妖饶各占春。\n纵被春风吹作雪，\n绝胜南陌碾成尘。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "北陂杏花"
    }, 
    {
        "author": "苏轼", 
        "content": "人生到处知何似？\n应似飞鸿踏雪泥。\n泥上偶然留指爪，\n鸿飞那复计东西。\n老僧已死成新塔，\n坏壁无由见旧题。\n往日崎岖还记否，\n路长人困蹇驴嘶。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "和子由渑池怀旧"
    }, 
    {
        "author": "苏轼", 
        "content": "人皆养子望聪明，\n我被聪明误一生。\n惟愿孩儿愚且鲁，\n无灾无难到公卿。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "洗儿诗"
    }, 
    {
        "author": "范成大", 
        "content": "州桥南北是天街，\n父老年年等驾回。\n忍泪失声询使者，\n几时真有六军来？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "州桥"
    }, 
    {
        "author": "丘逢甲", 
        "content": "春愁难遣强看山，\n往事惊心泪欲潸。\n四百万人同一哭，\n去年今日割台湾。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春愁"
    }, 
    {
        "author": "温庭筠", 
        "content": "小山重叠金明灭，\n鬓云欲度香腮雪。\n懒起画蛾眉，\n弄妆梳洗迟。\n照花前后镜，\n花面交相映。\n新帖绣罗襦，\n双双金鹧鸪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "菩萨蛮"
    }, 
    {
        "author": "李璟", 
        "content": "菡萏香销翠叶残，\n西风愁起绿波间。\n还与韶光共憔悴，\n不堪看！\n细雨梦回鸡塞远，\n小楼吹彻玉笙寒。\n多少泪珠何限恨，\n倚阑干。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "摊破浣溪沙"
    }, 
    {
        "author": "李清照", 
        "content": "红藕香残玉簟秋。\n轻解罗裳，\n独上兰舟。\n云中谁寄锦书来，\n雁字回时，\n月满西楼。\n花自飘零水自流。\n一种相思，\n两处闲愁。\n此情无计可消除，\n才下眉头，\n却上心头。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "一剪梅"
    }, 
    {
        "author": "姜夔", 
        "content": "淮左名都，\n竹西佳处，\n解鞍少驻初程。\n过春风十里，\n尽荠麦青青。\n自胡马窥江去后，\n废池乔木，\n犹厌言兵。\n渐黄昏，\n清角吹寒，\n都在空城。\n杜郎俊赏，\n算而今、重到须惊。\n纵豆蔻词工，\n青楼梦好，\n难赋深情。\n二十四桥仍在，\n波心荡、冷月无声。\n念桥边红药，\n年年知为谁生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "扬州慢"
    }, 
    {
        "author": "马致远", 
        "content": "云笼月，\n风弄铁，\n两般儿助人凄切。\n剔银灯欲将心事写，\n长吁气一声吹灭。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "寿阳曲"
    }, 
    {
        "author": "徐再思", 
        "content": "相思有如少债的，\n每日相催逼。\n常挑着一担愁，\n准不了三分利。\n这本钱见他时才算得。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "清江引"
    }, 
    {
        "author": "王实甫", 
        "content": "碧云天，\n黄花地，\n西风紧，\n北雁南飞。\n晓来谁染霜林醉？\n总是离人泪。\n恨相见得迟，\n怨归去得疾。\n柳丝长玉骢难系，\n恨不得倩疏林挂住斜晖。\n马儿迍迍的行，\n车儿快快的随，\n却告了相思回避，\n破题儿又早别离。\n听得道一声去也，\n松了金钏；\n遥望见十里长亭，\n减了玉肌。\n此恨谁知！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "西厢记·端正好·滚绣球"
    }, 
    {
        "author": "纳兰性德", 
        "content": "万帐穹庐人醉，\n星影摇摇欲坠。\n归梦隔狼河，\n又被河声搅碎。\n还睡，\n还睡，\n解道醒来无味。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "如梦令"
    }, 
    {
        "author": "诗经", 
        "content": "彼黍离离，\n彼稷之苗。\n行迈靡靡，\n中心摇摇。\n知我者，\n谓我心忧。\n不知我者，\n谓我何求。\n悠悠苍天，\n此何人哉？\n彼黍离离，\n彼稷之穗。\n行迈靡靡，\n中心如醉。\n知我者，\n谓我心忧。\n不知我者，\n谓我何求。\n悠悠苍天，\n此何人哉？\n彼黍离离，\n彼稷之实。\n行迈靡靡，\n中心如噎。\n知我者，\n谓我心忧。\n不知我者，\n谓我何求。\n悠悠苍天，\n此何人哉？", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "黍离"
    }, 
    {
        "author": "诗经", 
        "content": "伯兮朅兮，\n邦之桀兮。\n伯也执殳，\n为王前驱。\n自伯之东，\n首如飞蓬。\n岂无膏沐？\n谁适为容。\n其雨其雨，\n杲杲出日。\n愿言思伯，\n甘心首疾！\n焉得谖草，\n言树之背。\n愿言思伯，\n使我心痗！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "伯兮"
    }, 
    {
        "author": "汉乐府", 
        "content": "青青园中葵，\n朝露待日晞。\n阳春布德泽，\n万物生光辉。\n常恐秋节至，\n焜黄华叶衰。\n百川东到海，\n何时复西归。\n少壮不努力，\n老大徒伤悲！", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "长歌行"
    }, 
    {
        "author": "曹植", 
        "content": "明月照高楼，\n流光正徘徊。\n上有愁思妇，\n悲叹有余哀。\n借问叹者谁，\n言是荡子妻。\n君行逾十年，\n孤妾常独栖。\n君若清路尘，\n妾若浊水泥。\n浮沉各异势，\n会合何时谐？\n愿为西南风，\n长逝入君怀。\n君怀良不开，\n贱妾当何依？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "七哀"
    }, 
    {
        "author": "左思", 
        "content": "弱冠弄柔翰，\n卓荦观群书。\n著论准过秦，\n作赋拟子虚。\n边城苦鸣镝，\n羽檄飞京都。\n虽非甲胄士，\n畴昔览穰苴。\n长啸激清风，\n志若无东吴。\n铅刀贵一割，\n梦想骋良图。\n左眄澄江湘，\n右盼定羌胡。\n功成不受爵，\n长揖归田庐。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏史"
    }, 
    {
        "author": "陶渊明", 
        "content": "白日沦西阿，\n素月出东岭。\n遥遥万里辉，\n荡荡空中景。\n风来入房户，\n夜中枕席冷。\n气变悟时易，\n不眠知夕永。\n欲言无予和，\n挥杯劝孤影。\n日月掷人去，\n有志不获骋。\n念此怀悲戚，\n终晓不能静。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "杂诗"
    }, 
    {
        "author": "陶弘景", 
        "content": "山中何所有，\n岭上多白云。\n只可自怡悦，\n不堪持寄君。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "诏问山中何所有赋诗以答"
    }, 
    {
        "author": "张若虚", 
        "content": "春江潮水连海平，\n海上明月共潮生。\n滟滟随波千万里，\n何处春江无月明！\n江流宛转绕芳甸，\n月照花林皆似霰。\n空里流霜不觉飞，\n汀上白沙看不见。\n江天一色无纤尘，\n皎皎空中孤月轮。\n江畔何人初见月？\n江月何年初照人？\n人生代代无穷已，\n江月年年只相似。\n不知江月待何人，\n但见长江送流水。\n白云一片去悠悠，\n青枫浦上不胜愁。\n谁家今夜扁舟子？\n何处相思明月楼？\n可怜楼上月徘徊，\n应照离人妆镜台。\n玉户帘中卷不去，\n捣衣砧上拂还来。\n此时相望不相闻，\n愿逐月华流照君。\n鸿雁长飞光不度，\n鱼龙潜跃水成文。\n昨夜闲潭梦落花，\n可怜春半不还家。\n江水流春去欲尽，\n江潭落月复西斜。\n斜月沉沉藏海雾，\n碣石潇湘无限路。\n不知乘月几人归，\n落月摇情满江树。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春江花月夜"
    }, 
    {
        "author": "孟浩然", 
        "content": "八月湖水平，\n涵虚混太清。\n气蒸云梦泽，\n波撼岳阳城。\n欲济无舟楫，\n端居耻圣明。\n坐观垂钓者，\n徒有羡鱼情。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "临洞庭湖赠张丞相"
    }, 
    {
        "author": "王维", 
        "content": "空山新雨后，\n天气晚来秋。\n明月松间照，\n清泉石上流。\n竹喧归浣女，\n莲动下渔舟。\n随意春芳歇，\n王孙自可留。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "山居秋暝"
    }, 
    {
        "author": "王维", 
        "content": "积雨空林烟火迟，\n蒸藜炊黍饷东菑。\n漠漠水田飞白鹭，\n阴阴夏木啭黄鹂。\n山中习静观朝槿，\n松下清斋折露葵。\n野老与人争席罢，\n海鸥何事更相疑。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "积雨辋川庄作"
    }, 
    {
        "author": "王之涣", 
        "content": "黄河远上白云间，\n一片孤城万仞山。\n羌笛何须怨杨柳，\n春风不度玉门关。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "凉州词"
    }, 
    {
        "author": "李白", 
        "content": "云想衣裳花想容，\n春风拂槛露华浓。\n若非群玉山头见，\n会向瑶台月下逢。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "清平调"
    }, 
    {
        "author": "李白", 
        "content": "花间一壶酒，\n独酌无相亲。\n举杯邀明月，\n对影成三人。\n月既不解饮，\n影徒随我身。\n暂伴月将影，\n行乐须及春。\n我歌月徘徊，\n我舞影零乱。\n醒时同交欢，\n醉后各分散。\n永结无情游，\n相期邈云汉。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "月下独酌四首"
    }, 
    {
        "author": "杜甫", 
        "content": "杜陵有布衣，\n老大意转拙。\n许身一何愚？\n窃比稷与契。\n居然成濩落，\n白首甘契阔。\n盖棺事则已，\n此志常觊豁。\n穷年忧黎元，\n叹息肠内热。\n取笑同学翁，\n浩歌弥激烈。\n非无江海志，\n潇洒送日月。\n生逢尧舜君，\n不忍便永诀。\n当今廊庙具，\n构厦岂云缺。\n葵藿倾太阳，\n物性固莫夺。\n顾惟蝼蚁辈，\n但自求其穴。\n胡为慕大鲸，\n辄拟偃溟渤？\n以兹悟生理，\n独耻事干谒。\n兀兀遂至今，\n忍为尘埃没。\n终愧巢与由，\n未能易其节。\n沉饮聊自适，\n放歌破愁绝。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "自京赴奉先县咏怀五百字"
    }, 
    {
        "author": "杜甫", 
        "content": "人生不相见，\n动如参与商。\n今夕复何夕，\n共此灯烛光。\n少壮能几时，\n鬓发各已苍。\n访旧半为鬼，\n惊呼热中肠。\n焉知二十载，\n重上君子堂。\n昔别君未婚，\n儿女忽成行。\n怡然敬父执，\n问我来何方。\n问答乃未已，\n儿女罗酒浆。\n夜雨剪春韭，\n新炊间黄粱。\n主称会面难，\n一举累十觞。\n十觞亦不醉，\n感子故意长。\n明日隔山岳，\n世事两茫茫。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠卫八处士"
    }, 
    {
        "author": "杜甫", 
        "content": "戍鼓断人行，\n秋边一雁声。\n露从今夜白，\n月是故乡明。\n有弟皆分散，\n无家问死生。\n寄书长不避，\n况乃未休兵。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "月夜忆舍弟"
    }, 
    {
        "author": "杜甫", 
        "content": "凉风起天末，\n君子意如何。\n鸿雁几时到，\n江湖秋水多。\n文章憎命达，\n魑魅喜人过。\n应共冤魂语，\n投诗赠汨罗。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "天末怀李白"
    }, 
    {
        "author": "杜甫", 
        "content": "玉露凋伤枫树林，\n巫山巫峡气萧森。\n江间波浪兼天涌，\n塞上风云接地阴。\n丛菊两开他日泪，\n孤舟一系故园心。\n寒衣处处催刀尺，\n白帝城高急暮砧。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋兴八首"
    }, 
    {
        "author": "杜甫", 
        "content": "江汉思归客，\n乾坤一腐儒。\n片云天共远，\n永夜月同孤。\n落日心犹壮，\n秋风病欲苏。\n古来存老马，\n不必取长途。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江汉"
    }, 
    {
        "author": "杜甫", 
        "content": "舍南舍北皆春水，\n但见群鸥日日来。\n花径不曾缘客扫，\n蓬门今始为君开。\n盘飧市远无兼味，\n樽酒家贫只旧醅。\n肯与邻翁相对饮，\n隔篱呼取尽余杯。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "客至"
    }, 
    {
        "author": "白居易", 
        "content": "把君诗卷灯前读，\n诗尽灯残天未明。\n眼痛灭灯犹暗坐，\n逆风吹浪打船声。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "舟中读元九诗"
    }, 
    {
        "author": "元稹", 
        "content": "残灯无焰影幢幢，\n此夕闻君谪九江。\n垂死病中惊坐起，\n暗风吹雨入寒窗。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "闻乐天授江州司马"
    }, 
    {
        "author": "元稹", 
        "content": "曾经沧海难为水，\n除却巫山不是云。\n取次花丛懒回顾，\n半缘修道半缘君。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "离思五首"
    }, 
    {
        "author": "李贺", 
        "content": "茂陵刘郎秋风客，\n夜闻马嘶晓无迹。\n画栏桂树悬秋香，\n三十六宫土花碧。\n魏官牵车指千里，\n东关酸风射眸子。\n空将汉月出宫门，\n忆君清泪如铅水。\n衰兰送客咸阳道，\n天若有情天亦老。\n携盘独出月荒凉，\n渭城已远波声小。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "金铜仙人辞汉歌"
    }, 
    {
        "author": "杜牧", 
        "content": "娉娉袅袅十三余，\n豆蔻梢头二月初。\n春风十里扬州路，\n卷上珠帘总不如。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠别二首"
    }, 
    {
        "author": "李商隐", 
        "content": "昨夜星辰昨夜风，\n画楼西畔桂堂东。\n身无彩凤双飞翼，\n心有灵犀一点通。\n隔座送钩春酒暖，\n分曹射覆蜡灯红。\n嗟余听鼓应官去，\n走马兰台类转蓬。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "无题"
    }, 
    {
        "author": "李商隐", 
        "content": "来是空言去绝踪，\n月斜楼上五更钟。\n梦为远别啼难唤，\n书被催成墨未浓。\n蜡照半笼金翡翠，\n麝熏微度绣芙蓉。\n刘郎已恨蓬山远，\n更隔蓬山一万重。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "无题"
    }, 
    {
        "author": "梅尧臣", 
        "content": "行到东溪看水时，\n坐临孤屿发船迟。\n野凫眠岸有闲意，\n老树着花无丑枝。\n短短蒲耳齐似剪，\n平平沙石净于筛。\n情虽不厌住不得，\n薄暮归来车马疲。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "东溪"
    }, 
    {
        "author": "苏轼", 
        "content": "东风嫋嫋泛崇光，\n香雾空蒙月转廊。\n只恐夜深花睡去，\n故烧高烛照红妆。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "海棠"
    }, 
    {
        "author": "苏轼", 
        "content": "竹外桃花三两枝，\n春江水暖鸭先知。\n篓篙满地芦芽短，\n正是河豚欲上时。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "惠崇春江晚景"
    }, 
    {
        "author": "苏轼", 
        "content": "参横斗转欲三更，\n苦雨终风也解晴。\n云散月明谁点缀，\n天容海色本澄清。\n空余鲁叟乘桴意，\n粗识轩辕奏乐声。\n九死南荒吾不恨，\n兹游奇绝冠平生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "六月二十日夜渡海"
    }, 
    {
        "author": "陆游", 
        "content": "早岁那知世事艰，\n中原北望气如山。\n楼船夜雪瓜洲渡，\n铁马秋风大散关。\n塞上长城空自许，\n镜中衰鬓已先斑。\n出师一表真名世，\n千载谁堪伯仲间。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "书愤"
    }, 
    {
        "author": "陆游", 
        "content": "世味年来薄似纱，\n谁令骑马客京华？\n小楼一夜听春雨，\n深巷明朝卖杏花。\n矮纸斜行闲作草，\n晴窗细乳戏分茶。\n素衣莫起风尘叹，\n犹及清明可到家。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "临安春雨初霁"
    }, 
    {
        "author": "范成大", 
        "content": "昼出耘田夜绩麻，\n村庄儿女各当家。\n童孙未解供耕织，\n也傍桑阴学种瓜。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "四时田园杂兴"
    }, 
    {
        "author": "范成大", 
        "content": "采菱辛苦废犁锄，\n血指流丹鬼质枯。\n无力买田聊种水，\n近来湖面亦收租。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "四时田园杂兴"
    }, 
    {
        "author": "袁枚", 
        "content": "莫唱当年长恨歌，\n人间亦自有银河。\n石壕村里夫妻别，\n泪比长生殿上多。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "马嵬"
    }, 
    {
        "author": "谭嗣同", 
        "content": "望门投止思张俭，\n忍死须臾待杜根。\n我自横刀向天笑，\n去留肝胆两昆仑。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "狱中题壁"
    }, 
    {
        "author": "韦庄", 
        "content": "人人尽说江南好，\n游人只合江南老。\n春水碧于天，\n画船听雨眠。\n垆边人似月，\n皓腕凝霜雪。\n未老莫还乡，\n还乡须断肠。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "菩萨蛮"
    }, 
    {
        "author": "张先", 
        "content": "水调数声持酒听，\n午醉醒来愁未醒。\n送春春去几时回？\n临晚镜，\n伤流景，\n往事后期空记省。\n沙上并禽池上暝，\n云破月来花弄影。\n重重帘幕密遮灯，\n风不定，\n人初静，\n明日落红应满径。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "天仙子"
    }, 
    {
        "author": "柳永", 
        "content": "对潇潇暮雨洒江天，\n一番洗清秋。\n渐霜风凄惨，\n关河冷落，\n残照当楼。\n是处红衰翠减，\n苒苒物华休。\n惟有长江水，\n无语东流。\n不忍登高临远，\n望故乡渺邈，\n归思难收。\n叹年来踪迹，\n何事苦淹留？\n想佳人、妆楼颙望，\n误几回、天际识归舟。\n争知我、倚阑干处，\n正恁凝愁！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "八声甘州"
    }, 
    {
        "author": "柳永", 
        "content": "东南形胜，\n三吴都会，\n钱塘自古繁华。\n烟柳画桥，\n风帘翠幕，\n参差十万人家。\n云树绕堤沙。\n怒涛卷霜雪，\n天堑无涯。\n市列珠玑，\n户盈罗绮，\n竞豪奢。\n重湖叠巘清嘉。\n有三秋桂子，\n十里荷花。\n羌管弄晴，\n菱歌泛夜，\n嬉嬉钓叟莲娃。\n千骑拥高牙，\n乘醉听箫鼓，\n吟赏烟霞。\n异日图将好景，\n归去凤池夸。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "望海潮"
    }, 
    {
        "author": "晏几道", 
        "content": "梦后楼台高锁，\n酒醒帘幕低垂。\n去年春恨却来时。\n落花人独立，\n微雨燕双飞。\n记得小蘋初见，\n两重心字罗衣。\n琵琶弦上说相思。\n当时明月在，\n曾照彩云归。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "临江仙"
    }, 
    {
        "author": "秦观", 
        "content": "山抹微云，\n天连衰草，\n画角声断谯门。\n暂停征棹，\n聊共引离尊。\n多少蓬莱旧事，\n空回首、烟霭纷纷。\n斜阳外，\n寒鸦万点，\n流水绕孤村。\n销魂。\n当此际，\n香囊暗解，\n罗带轻分。\n谩赢得、青楼薄幸名存。\n此去何时见也，\n襟袖上、空惹啼痕。\n伤情处，\n高城望断，\n灯火已黄昏。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "满庭芳"
    }, 
    {
        "author": "辛弃疾", 
        "content": "楚天千里清秋，\n水随天去秋无际。\n遥岑远目，\n献愁供恨，\n玉簪螺髻。\n落日楼头，\n断鸿声里，\n江南游子，\n把吴钩看了，\n栏干拍遍，\n无人会、登临意。\n休说鲈鱼堪鲙，\n尽西风，\n季鹰归未？\n求田问舍，\n怕应羞见，\n刘郎才气。\n可惜流年，\n忧愁风雨，\n树犹如此。\n倩何人，\n唤取盈盈翠袖，\n搵英雄泪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "水龙吟·登建康赏心亭"
    }, 
    {
        "author": "辛弃疾", 
        "content": "茅檐低小，\n溪上青青草。\n醉里吴音相媚好，\n白发谁家翁媪。\n大儿锄豆溪东，\n中儿正织鸡笼。\n最喜小儿无赖，\n溪头卧剥莲蓬。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "西江月"
    }, 
    {
        "author": "白朴", 
        "content": "黄芦岸白蘋渡口，\n绿杨堤红蓼滩头。\n虽无刎颈交，\n却有忘机友。\n点秋江白鹭沙鸥，\n傲杀人间万户侯，\n不识字烟波钓叟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "沉醉东风·渔夫"
    }, 
    {
        "author": "卢挚", 
        "content": "挂绝壁松枝倒倚，\n落残霞孤鹜齐飞。\n四围不尽山，\n一望无穷水。\n散西风满天秋意，\n夜静云帆月影低，\n载我在潇湘画里。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "沉醉东风·秋景"
    }, 
    {
        "author": "贯云石", 
        "content": "若还与他相见时，\n道个真传示：\n不是不修书，\n不是无才思，\n绕清江买不得天样纸。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "清江引·惜别"
    }, 
    {
        "author": "卢挚", 
        "content": "恰离了绿水青山那答。\n早来到竹篱茅舍人家。\n野花路畔开，\n村酒槽头榨。\n直吃的欠欠答答。\n醉了山童不劝咱，\n白发上黄花乱插。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "沉醉东风"
    }, 
    {
        "author": "诗经", 
        "content": "君子于役，\n不知其期，\n曷至哉？\n鸡栖于埘，\n日之夕矣，\n羊牛下来。\n君子于役，\n如之何勿思！\n君子于役，\n不日不月，\n曷其有佸？\n鸡栖于桀，\n日之夕矣，\n羊牛下括。\n君子于役，\n苟无饥渴！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "君子于役"
    }, 
    {
        "author": "屈原", 
        "content": "帝高阳之苗裔兮，\n朕皇考曰伯庸。\n摄提贞于孟陬兮，\n惟庚寅吾以降。\n皇览揆余于初度兮，\n肇锡余以嘉名。\n名余曰正则兮，\n字余曰灵均。\n纷吾既有此内美兮，\n又重之以修能。\n扈江离与辟芷兮，\n纫秋兰以为佩。\n汩余若将不及兮，\n恐年岁之不吾与。\n朝搴阰之木兰兮，\n夕揽洲之宿莽。\n日月忽其不淹兮，\n春与秋其代序。\n惟草木之零落兮，\n恐美人之迟暮。\n不抚壮而弃秽兮，\n何不改乎此度？\n乘骐骥以驰骋兮，\n来吾道夫先路！\n昔三后之纯粹兮，\n固众芳之所在。\n杂申椒与菌桂兮，\n岂维纫夫蕙茝？\n彼尧舜之耿介兮，\n既遵道而得路。\n何桀纣之猖披兮，\n夫唯捷径以窘步！\n惟夫党人之偷乐兮，\n路幽昧以险隘。\n岂余身之惮殃兮，\n恐皇舆之败绩。\n忽奔走以先后兮，\n及前王之踵武。\n荃不察余之中情兮，\n反信馋而齌怒。\n余固知謇謇之为患兮，\n忍而不能舍也。\n指九天以为正兮，\n夫唯灵修之故也。\n约黄昏以为期兮，\n羌中道而改路。\n初既与余成言兮，\n后悔遁而有他。\n余既不难夫离别兮，\n伤灵修之数化。\n余既滋兰之九畹兮，\n又树蕙之百亩。\n畦留夷与揭车兮，\n杂杜蘅与方芷。\n冀枝叶之峻茂兮，\n愿竢时乎吾将刈。\n虽萎绝其亦何伤兮，\n哀众芳之芜秽。\n众皆竞进以贪婪兮，\n凭不厌乎求索。\n羌内恕己以量人兮，\n各兴心而嫉妒。\n忽驰骛以追逐兮，\n非余心之所急。\n老冉冉其将至兮，\n恐修名之不立。\n朝饮木兰之坠露兮，\n夕餐秋菊之落英。\n苟余情其信姱以练要兮，\n长顑颔亦何伤。\n揽木根以结茝兮，\n贯薜荔之落蕊。\n矫菌桂以纫蕙兮，\n索胡绳之纚纚。\n謇吾法夫前修兮，\n非世俗之所服。\n虽不周于今之人兮，\n愿依彭咸之遗则。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "离骚"
    }, 
    {
        "author": "古诗十九首", 
        "content": "西北有高楼，\n上与浮云齐。\n交疏结绮窗，\n阿阁三重阶。\n上有弦歌声，\n音响一何悲！\n谁能为此曲？\n无乃杞梁妻。\n清商随风发，\n中曲正徘徊。\n一弹再三叹，\n慷慨有余哀。\n不惜歌者苦，\n但伤知音稀。\n愿为双鸿鹄，\n奋翅起高飞。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "西北有高楼"
    }, 
    {
        "author": "曹植", 
        "content": "白马饰金羁，\n连翩西北驰。\n借问谁家子，\n幽并游侠儿。\n少小去乡邑，\n扬声沙漠垂。\n宿昔秉良弓，\n楛矢何参差。\n控弦破左的，\n右发摧月支。\n仰手接飞猱，\n俯身散马蹄。\n狡捷过猴猿，\n勇剽若豹螭。\n边城多警急，\n胡虏数迁移。\n羽檄从北来，\n厉马登高堤。\n长驱蹈匈奴，\n左顾陵鲜卑。\n弃身锋刃端。\n性命安可怀？\n父母且不顾。\n何言子与妻！\n名编壮士籍，\n不得中顾私。\n捐躯赴国难，\n视死忽如归。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "白马篇"
    }, 
    {
        "author": "左思", 
        "content": "皓天舒白日，\n灵景照神州。\n列宅紫宫里，\n飞宇若云浮。\n峨嵋高门内，\n蔼蔼皆王侯。\n自非攀龙客，\n何为歘来游？\n被褐出阊阖，\n高步追许由。\n振衣千仞岗，\n濯足万里流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏史"
    }, 
    {
        "author": "陶渊明", 
        "content": "精卫衔微木，\n将以填沧海。\n刑天舞干戚，\n猛志故常在。\n同物既无虑，\n化去不复悔。\n徒设在昔心，\n良晨讵可待。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "读山海经"
    }, 
    {
        "author": "谢脁", 
        "content": "灞涘望长安，\n河阳视京县。\n白日丽飞甍，\n参差皆可见。\n余霞散成绮，\n澄江静如练。\n喧鸟覆春洲，\n杂英满芳甸。\n去矣方滞淫，\n怀哉罢欢宴。\n佳期怅何许，\n泪下如流霰。\n有情知望乡，\n谁能鬒不变？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "晚登三山还望京邑"
    }, 
    {
        "author": "庾信", 
        "content": "春望上春台，\n春窗四面开。\n落花何假拂，\n风吹会并来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春望"
    }, 
    {
        "author": "", 
        "content": "新买五尺刀，\n悬着中梁柱。\n一日三摩娑，\n剧于十五女。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "琅琊王歌辞"
    }, 
    {
        "author": "", 
        "content": "忆梅下西洲，\n折梅寄江北。\n单衫杏子红，\n双鬓鸦雏色。\n西洲在何处？\n两桨桥头渡。\n日暮伯劳飞，\n风吹乌臼树。\n树下即门前，\n门中露翠钿。\n开门郎不至，\n出门采红莲。\n采莲南塘秋，\n莲花过人头。\n低头弄莲子，\n莲子清如水。\n置莲怀袖中，\n莲心彻底红。\n忆郎郎不至，\n仰首望飞鸿。\n鸿飞满西洲，\n望郎上青楼。\n楼高望不见，\n尽日栏干头。\n栏干十二曲，\n垂手明如玉。\n卷帘天自高，\n海水摇空绿。\n海水梦悠悠，\n君愁我亦愁。\n南风知我意，\n吹梦到西洲。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "西洲曲"
    }, 
    {
        "author": "杨广", 
        "content": "寒鸦飞数点，\n流水绕孤村。\n斜阳欲落处，\n一望黯消魂。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "野望"
    }, 
    {
        "author": "苏味道", 
        "content": "火树银花合，\n星桥铁锁开。\n暗尘随马去，\n明月逐人来。\n游妓皆秾李，\n行歌尽落梅。\n金吾不禁夜，\n玉漏莫相催。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "正月十五日夜"
    }, 
    {
        "author": "宋之问", 
        "content": "岭外音书断，\n经冬复历春。\n近乡情更怯，\n不敢问来人。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "渡汉江"
    }, 
    {
        "author": "张说", 
        "content": "巴陵一望洞庭秋，\n日见孤峰水上浮。\n闻道神仙不可接，\n心随湖水共悠悠。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送梁六自洞庭山"
    }, 
    {
        "author": "张九龄", 
        "content": "兰叶春葳蕤，\n桂华秋皎洁。\n欣欣此生意，\n自尔为佳节。\n谁知林栖者，\n闻风坐相悦。\n草木有本心，\n何求美人折？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "感遇"
    }, 
    {
        "author": "王维", 
        "content": "下马饮君酒，\n问君何所之？\n君言不得意，\n归卧南山陲。\n但去莫复问，\n白云无尽时。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送别"
    }, 
    {
        "author": "王昌龄", 
        "content": "闺中少妇不知愁，\n春日凝妆上翠楼。\n忽见陌头杨柳色，\n悔教夫婿觅封侯。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "闺怨"
    }, 
    {
        "author": "李白", 
        "content": "吾爱孟夫子，\n风流天下闻。\n红颜弃轩冕，\n白首卧松云。\n醉月频中圣，\n迷花不事君。\n高山安可仰，\n徒此揖清芬。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠孟浩然"
    }, 
    {
        "author": "杜甫", 
        "content": "丞相祠堂何处寻，\n锦官城外柏森森。\n映阶碧草自春色，\n隔叶黄鹂空好音。\n三顾频烦天下计，\n两朝开济老臣心。\n出师未捷身先死，\n长使英雄泪满襟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蜀相"
    }, 
    {
        "author": "杜甫", 
        "content": "昔闻洞庭水，\n今上岳阳楼。\n吴楚东南坼，\n乾坤日夜浮。\n亲朋无一字，\n老病有孤舟。\n戎马关山北，\n凭轩涕泗流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登岳阳楼"
    }, 
    {
        "author": "刘长卿", 
        "content": "猿啼客散暮江头，\n人自伤心水自流。\n同作逐臣君更远，\n青山万里一孤舟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "重送裴郎中贬吉州"
    }, 
    {
        "author": "韩愈", 
        "content": "一封朝奏九重天，\n夕贬潮州路八千。\n欲为圣朝除弊事，\n肯将衰朽惜残年。\n云横秦岭家何在？\n雪拥蓝关马不前。\n知汝远来应有意，\n好收吾骨瘴江边。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "左迁至蓝关示侄孙湘"
    }, 
    {
        "author": "白居易", 
        "content": "孤山寺北贾亭西，\n水面初平云脚低。\n几处早莺争暖树，\n谁家新燕啄春泥。\n乱花渐欲迷人眼，\n浅草才能没马蹄。\n最爱湖东行不足，\n绿杨阴里白沙堤。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "钱塘湖春行"
    }, 
    {
        "author": "李贺", 
        "content": "黑云压城城欲摧，\n甲光向月金鳞开。\n角声满天秋色里，\n塞上燕脂凝夜紫。\n半卷红旗临易水，\n霜重鼓寒声不起。\n报君黄金台上意，\n提携玉龙为君死。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "雁门太守行"
    }, 
    {
        "author": "杜牧", 
        "content": "青山隐隐水迢迢，\n秋尽江南草木凋。\n二十四桥明月夜，\n玉人何处教吹箫。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "寄扬州韩绰判官"
    }, 
    {
        "author": "温庭筠", 
        "content": "晨起动征铎，\n客行悲故乡。\n鸡声茅店月，\n人迹板桥霜。\n槲叶落山路，\n枳花明驿墙。\n因思杜陵梦，\n凫雁满回塘。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "商山早行"
    }, 
    {
        "author": "欧阳修", 
        "content": "春风疑不到天涯，\n二月山城未见花。\n残雪压枝犹有橘，\n冻雷惊笋欲抽芽。\n夜闻归雁生相思，\n病入新年感物华。\n曾是洛阳花下客，\n野芳虽晚不须嗟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "戏答元珍"
    }, 
    {
        "author": "黄庭坚", 
        "content": "投荒万死鬓毛斑，\n生入瞿塘滟滪关。\n未到江南先一笑，\n岳阳楼上对君山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "雨中登岳阳楼望君山"
    }, 
    {
        "author": "黄庭坚", 
        "content": "我居北海君南海，\n寄雁传书谢不能。\n桃李春风一杯酒，\n江湖夜雨十年灯。\n持家但有四立壁，\n治病不蕲三折肱。\n想得读书头已白，\n隔溪猿哭瘴溪藤。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "寄黄几复"
    }, 
    {
        "author": "陈师道", 
        "content": "断墙着雨蜗成字，\n老屋无僧燕作家。\n剩欲出门追语笑，\n却嫌归鬓着尘沙。\n风翻蛛网开三面，\n雷动蜂窠趁两衙。\n屡失南邻春事约，\n只今容有未开花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春怀示邻里"
    }, 
    {
        "author": "李煜", 
        "content": "帘外雨潺潺，\n春意阑珊。\n罗衾不耐五更寒。\n梦里不知身是客，\n一饷贪欢。\n独自莫凭阑，\n无限江山。\n别时容易见时难。\n流水落花春去也，\n天上人间！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "浪淘沙"
    }, 
    {
        "author": "范仲淹", 
        "content": "塞下秋来风景异，\n衡阳雁去无留意。\n四面边声连角起。\n千嶂里，\n长烟落日孤城闭。\n浊酒一杯家万里，\n燕然未勒归无计。\n羌管悠悠霜满地，\n人不寐，\n将军白发征夫泪！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "渔家傲"
    }, 
    {
        "author": "欧阳修", 
        "content": "庭院深深深几许，\n杨柳堆烟，\n帘幕无重数。\n玉勒雕鞍游冶处，\n楼高不见章台路。\n雨横风狂三月暮，\n门掩黄昏，\n无计留春住。\n泪眼问花花不语，\n乱红飞过秋千去。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蝶恋花"
    }, 
    {
        "author": "晏几道", 
        "content": "彩袖殷勤捧玉钟，\n当年拚却醉颜红。\n舞低杨柳楼心月，\n歌尽桃花扇影风。\n从别后，\n忆相逢。\n几回魂梦与君同。\n今宵剩把银釭照，\n犹恐相逢是梦中。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鹧鸪天"
    }, 
    {
        "author": "苏轼", 
        "content": "缺月挂疏桐，\n漏断人初静。\n时见幽人独往来？\n缥缈孤鸿影。\n惊起却回头，\n有恨无人省。\n拣尽寒枝不肯栖，\n寂寞沙洲冷。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "卜算子"
    }, 
    {
        "author": "贺铸", 
        "content": "凌波不过横塘路，\n但目送、芳尘去。\n锦瑟华年谁与度？\n月台花榭，\n琐窗朱户，\n只有春知处。\n碧云冉冉蘅皋暮，\n彩笔新题断肠句。\n试问闲情都几许？\n一川烟草，\n满城风絮，\n梅子黄时雨。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "青玉案"
    }, 
    {
        "author": "李清照", 
        "content": "落日镕金，\n暮云合璧，\n人在何处？\n染柳烟浓，\n吹梅笛怨，\n春意知几许。\n元宵佳节，\n融和天气，\n次第岂无风雨。\n来相召、香车宝马，\n谢他酒朋诗侣。\n中州盛日，\n闺门多暇，\n记得偏重三五。\n铺翠冠儿，\n捻金雪柳，\n簇带争济楚。\n如今憔悴，\n风鬟霜鬓，\n怕见夜间出去。\n不如向、帘儿底下，\n听人笑语。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "永遇乐"
    }, 
    {
        "author": "李清照", 
        "content": "风住尘香花已尽，\n日晚倦梳头。\n物是人非事事休。\n欲语泪先流。\n闻说双溪春尚好，\n也拟泛轻舟。\n只恐双溪舴艋舟。\n载不动、许多愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "武陵春"
    }, 
    {
        "author": "张孝祥", 
        "content": "洞庭青草，\n近中秋、更无一点风色。\n玉鉴琼田三万顷，\n着我扁舟一叶。\n素月分辉，\n明河共影，\n表里俱澄澈。\n悠然心会，\n妙处难与君说。\n应念岭海经年，\n孤光自照，\n肝肺皆冰雪。\n短发萧骚襟袖冷，\n稳泛沧浪空阔。\n尽挹西江，\n细斟北斗，\n万象为宾客。\n扣舷独啸，\n不知今夕何夕？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "念奴娇"
    }, 
    {
        "author": "陆游", 
        "content": "驿外断桥边，\n寂寞开无主。\n已是黄昏独自愁，\n更着风和雨。\n无意苦争春，\n一任群芳妒。\n零落成泥碾作尘，\n只有香如故。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "卜算子"
    }, 
    {
        "author": "辛弃疾", 
        "content": "郁孤台下清江水，\n中间多少行人泪。\n东北是长安，\n可怜无数山。\n青山遮不住，\n毕竟江流去。\n江晚正愁予，\n山深闻鹧鸪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "菩萨蛮"
    }, 
    {
        "author": "辛弃疾", 
        "content": "醉里挑灯看剑，\n梦回吹角连营。\n八百里分麾下炙，\n五十弦翻塞外声，\n沙场秋点兵。\n马作的卢飞快，\n弓如霹雳弦惊。\n了却君王天下事，\n赢得生前身后名，\n可怜白发生！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "破阵子"
    }, 
    {
        "author": "蒋捷", 
        "content": "少年听雨歌楼上。\n红烛昏罗帐。\n壮年听雨客舟中。\n江阔云低、断雁叫西风。\n而今听雨僧庐下。\n鬓已星星也。\n悲欢离合总无情。\n一任阶前、点滴到天明。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "虞美人"
    }, 
    {
        "author": "元好问", 
        "content": "问世间，\n情是何物，\n直教生死相许。\n天南地北双飞客，\n老翅几回寒暑。\n欢乐趣，\n离别苦。\n就中更有痴儿女，\n君应有语，\n渺万里层云，\n千山暮雪，\n只影为谁去。\n横汾路，\n寂寞当年萧鼓。\n荒烟依旧平楚，\n招魂楚些何嗟及。\n山鬼自啼风雨，\n天也妒。\n来信与、莺儿燕子俱黄土。\n千秋万古。\n为留待骚人，\n狂歌痛饮，\n来访燕丘处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "摸鱼儿"
    }, 
    {
        "author": "卢挚", 
        "content": "沙三伴哥来嗏，\n两腿青泥，\n只为捞虾。\n太公庄上，\n杨柳阴中，\n磕破西瓜。\n小二哥昔涎剌塔，\n碌轴上淹着个琵琶，\n看荞麦开花，\n绿豆生芽。\n无是无非，\n快活煞庄家。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蟾宫曲"
    }, 
    {
        "author": "卢挚", 
        "content": "酒杯浓，\n一葫芦春色醉山翁。\n一葫芦酒压花梢重，\n随我奚童。\n葫芦干兴不穷，\n谁人共，\n一带青山送。\n乘风列子，\n列子乘风。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "殿前欢"
    }, 
    {
        "author": "贯云石", 
        "content": "弃微名去来心快哉，\n一笑白云外。\n知音三五人，\n痛饮何妨碍？\n醉袍袖舞嫌天地窄。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "清江引"
    }, 
    {
        "author": "乔吉", 
        "content": "秋江暮景，\n胭脂林障，\n翡翠山屏。\n几年罢却青山兴，\n直泛沧溟。\n卧御榻弯的腿疼，\n坐羊皮惯得身轻。\n风初定，\n丝纶慢整，\n牵动一潭星。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "满庭芳·渔父词"
    }, 
    {
        "author": "张可久", 
        "content": "兴亡千古繁华梦，\n诗眼倦天涯。\n孔林乔木，\n吴宫蔓草，\n楚庙寒鸦。\n数间茅舍，\n藏书万卷，\n投老村家。\n山中何事？\n松花酿酒，\n春水煎茶。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "人月圆·山中书事"
    }, 
    {
        "author": "薛论道", 
        "content": "荏苒又重阳，\n拥旌旄倚太行，\n登临疑是青云上。\n天长地长，\n云茫水茫，\n胡尘静扫山河壮。\n望遐荒，\n王庭何在？\n万里尽秋霜。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "黄莺儿·塞上重阳"
    }, 
    {
        "author": "诗经", 
        "content": "击鼓其镗，\n踊跃用兵。\n土国城漕，\n我独南行。\n从孙子仲，\n平陈与宋。\n不我以归，\n忧心有忡。\n爰居爰处？\n爰丧其马？\n于以求之？\n于林之下。\n死生契阔，\n与子成说。\n执子之手，\n与子偕老。\n于嗟阔兮，\n不我活兮。\n于嗟洵兮，\n不我信兮。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "击鼓"
    }, 
    {
        "author": "诗经", 
        "content": "投我以木瓜，\n报之以琼琚。\n匪报也，\n永以为好也。\n投我以木桃，\n报之以琼瑶。\n匪报也，\n永以为好也。\n投我以木李，\n报之以琼玖。\n匪报也，\n永以为好也。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "木瓜"
    }, 
    {
        "author": "屈原", 
        "content": "若有人兮山之阿，\n被薜荔兮带女罗。\n既含睇兮又宜笑，\n子慕予兮善窈窕。\n乘赤豹兮从文狸，\n辛夷车兮结桂旗。\n被石兰兮带杜衡，\n折芳馨兮遗所思。\n余处幽篁兮终不见天，\n路险难兮独后来。\n表独立兮山之上，\n云容容兮而在下。\n杳冥冥兮羌昼晦，\n东风飘兮神灵雨。\n留灵修兮憺忘归，\n岁既晏兮孰华予！\n采三秀兮于山间，\n石磊磊兮葛蔓蔓。\n怨公子兮怅忘归。\n君思我兮不得闲。\n山中人兮芳杜若，\n饮石泉兮荫松柏。\n君思我兮然疑作，\n雷填填兮雨冥冥，\n猨啾啾兮狖夜鸣。\n风飒飒兮木萧萧，\n思公子兮徒离忧。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "山鬼"
    }, 
    {
        "author": "汉乐府", 
        "content": "十五从军征，\n八十始得归。\n道逢乡里人，\n家中有阿谁？\n遥看是君家，\n松柏冢垒垒。\n兔从狗窦入，\n雉从梁上飞，\n中庭生旅榖，\n井上生旅葵。\n舂榖持作饭，\n采葵持作羹。\n羹饭一时熟，\n不知饴阿谁。\n出门东向看，\n泪落沾我衣。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "十五从军征"
    }, 
    {
        "author": "何逊", 
        "content": "客心已百念，\n孤游重千里。\n江暗雨欲来，\n浪白风初起。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "相送"
    }, 
    {
        "author": "薛道衡", 
        "content": "入春才七日，\n离家已二年。\n人归落雁后，\n思发在花前。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "人日思归"
    }, 
    {
        "author": "孟浩然", 
        "content": "北山白云里，\n隐者自怡悦。\n相望试登高，\n心飞逐鸟灭。\n愁因薄暮起，\n兴是清境发。\n时见归村人，\n沙行渡头歇。\n天边树若荠，\n江畔洲如月。\n何当载酒来，\n共醉重阳节。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋登万山寄张五"
    }, 
    {
        "author": "孟浩然", 
        "content": "落景余清辉，\n轻桡弄溪渚。\n澄明爱水物，\n临泛何容与。\n白首垂钓翁，\n新妆浣纱女。\n相看未相识，\n脉脉不得语。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "耶溪泛舟"
    }, 
    {
        "author": "储光羲", 
        "content": "日暮长江里，\n相邀归渡头。\n落花如有意，\n来去逐船流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江南曲"
    }, 
    {
        "author": "李白", 
        "content": "金樽清酒斗十千，\n玉盘珍馐直万钱。\n停杯投箸不能食，\n拔剑四顾心茫然。\n欲渡黄河冰塞川，\n将登太行雪暗天。\n闲来垂钓碧溪上，\n忽复乘舟梦日边。\n行路难！\n行路难！\n多岐路，\n今安在？\n长风破浪会有时，\n直挂云帆济沧海。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "行路难"
    }, 
    {
        "author": "李白", 
        "content": "大鹏一日同风起，\n抟摇直上九万里。\n假令风歇时下来，\n犹能簸却沧溟水。\n世人见我恒殊调，\n闻余大言皆冷笑。\n宣父犹能畏后生，\n丈夫未可轻年少。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "上李邕"
    }, 
    {
        "author": "杜甫", 
        "content": "岱宗夫如何？\n齐鲁青未了。\n造化钟神秀，\n阴阳割昏晓。\n荡胸生层云，\n决眦入归鸟。\n会当凌绝顶，\n一览众山小。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "望岳"
    }, 
    {
        "author": "杜甫", 
        "content": "白也诗无敌，\n飘然思不群。\n清新庾开府，\n俊逸鲍参军。\n渭北春天树，\n江东日暮云。\n何时一樽酒，\n重与细论文。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春日忆李白"
    }, 
    {
        "author": "杜甫", 
        "content": "纨袴不饿死，\n儒冠多误身。\n丈人试静听，\n贱子请具陈。\n甫昔少年日，\n早充观国宾。\n读书破万卷，\n下笔如有神。\n赋料扬雄敌，\n诗看子建亲。\n李邕求识面，\n王翰愿卜邻。\n自谓颇挺出，\n立登要路津。\n致君尧舜上，\n再使风俗淳。\n此意竟萧条，\n行歌非隐沦。\n骑驴三十载，\n旅食京华春。\n朝扣富儿门，\n暮随肥马尘。\n残杯与冷炙，\n到处潜悲辛。\n主上顷见征，\n歘然欲求伸。\n青冥却垂翅，\n蹭蹬无纵鳞。\n甚愧丈人厚，\n甚知丈人真。\n每于百僚上，\n猥颂佳句新。\n窃效贡公喜，\n难甘原宪贫。\n焉能心怏怏，\n只是走踆踆。\n今欲东入海，\n即将西去秦。\n尚怜终南山，\n回首清渭滨。\n常拟报一饭，\n况怀辞大臣。\n白鸥没浩荡，\n万里谁能驯。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "奉赠韦左丞丈二十二韵"
    }, 
    {
        "author": "张籍", 
        "content": "君知妾有夫，\n赠妾双明珠。\n感君缠绵意，\n系在红罗襦。\n妾家高楼连苑起，\n良人执戟明光里。\n知君用心如日月，\n事夫誓拟同生死。\n还君明珠双泪垂，\n恨不相逢未嫁时。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "节妇吟"
    }, 
    {
        "author": "朱庆馀", 
        "content": "洞房昨夜停红烛，\n待晓堂前拜舅姑。\n妆罢低声问夫婿，\n画眉深浅入时无？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "闺意献张水部"
    }, 
    {
        "author": "李贺", 
        "content": "吴丝蜀桐张高秋，\n空山凝云颓不流。\n江娥啼竹素女愁，\n李凭中国弹箜篌。\n昆山玉碎凤凰叫，\n芙蓉泣露香兰笑。\n十二门前融冷光，\n二十三丝动紫皇。\n女娲炼石补天处，\n石破天惊逗秋雨。\n梦入神山教神妪，\n老鱼跳波瘦蛟舞。\n吴质不眠倚桂树，\n露脚斜飞湿寒兔。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "李凭箜篌引"
    }, 
    {
        "author": "柳宗元", 
        "content": "城上高楼接大荒，\n海天愁思正茫茫。\n惊风乱飐芙蓉水，\n密雨斜侵薜荔墙。\n岭树重遮千里目，\n江流曲似九回肠。\n共来百越文身地，\n犹自音书滞一乡。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登柳州城楼寄漳汀封连四州"
    }, 
    {
        "author": "柳宗元", 
        "content": "海畔尖山似剑铓，\n秋来处处割愁肠。\n若为化得身千亿，\n散上峰头望故乡。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "与浩初上人同看山寄京华亲故"
    }, 
    {
        "author": "孟郊", 
        "content": "昔日龌龊不足夸，\n今朝放荡思无涯。\n春风得意马蹄疾，\n一日看尽长安花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登科后"
    }, 
    {
        "author": "孟郊", 
        "content": "慈母手中线，\n游子身上衣。\n临行密密缝，\n意恐迟迟归。\n谁言寸草心，\n报得三春晖。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "游子吟"
    }, 
    {
        "author": "贾岛", 
        "content": "闲居少邻并，\n草径入荒园。\n鸟宿池边树，\n僧敲月下门。\n过桥分野色，\n移石动云根。\n暂去还来此，\n幽期不负言。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题李凝幽居"
    }, 
    {
        "author": "李贺", 
        "content": "零落栖迟一杯酒，\n主人奉觞客长寿。\n主父西游困不归，\n家人折断门前柳。\n吾闻马周昔作新丰客，\n天荒地老无人识。\n空将笺上两行书，\n直犯龙颜请恩泽。\n我有迷魂招不得，\n雄鸡一声天下白。\n少年心事当拏云，\n谁念幽寒坐呜呃。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "致酒行"
    }, 
    {
        "author": "李商隐", 
        "content": "深居俯夹城，\n春去夏犹清。\n天意怜幽草，\n人间重晚晴。\n并添高阁迥，\n微注小窗明。\n越鸟巢干后，\n归飞体更轻。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "晚晴"
    }, 
    {
        "author": "李商隐", 
        "content": "乘兴南游不戒严，\n九重谁省谏书函。\n春风举国裁宫锦，\n半作障泥半作帆。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "隋宫"
    }, 
    {
        "author": "罗隐", 
        "content": "家国兴亡自有时，\n吴人何苦怨西施。\n西施若解倾吴国，\n越国亡来又是谁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "西施"
    }, 
    {
        "author": "罗隐", 
        "content": "得即高歌失即休，\n多愁多恨亦悠悠。\n今朝有酒今朝醉，\n明日愁来明日愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "自遣"
    }, 
    {
        "author": "曹松", 
        "content": "泽国江山入战图，\n生民何计乐樵苏。\n凭君莫话封侯事，\n一将功成万骨枯。\n传闻一战百神愁，\n两岸强兵过未休。\n谁道沧江总无事，\n近来长共血争流。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "己亥岁二首（僖宗广明元年）"
    }, 
    {
        "author": "欧阳修", 
        "content": "百啭千声随意移，\n山花红紫树高低。\n始知锁向金笼听，\n不及林间自在啼。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "画眉鸟"
    }, 
    {
        "author": "王安石", 
        "content": "涧水无声绕竹流，\n竹西花草弄春柔。\n茅檐相对坐终日，\n一鸟不鸣山更幽。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "钟山即事"
    }, 
    {
        "author": "黄庭坚", 
        "content": "投荒万死鬓毛斑，\n生出瞿塘滟滪关。\n未到江南先一笑，\n岳阳楼上对君山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "雨中登岳阳楼望君山"
    }, 
    {
        "author": "陈师道", 
        "content": "去远即相忘，\n归近不可忍。\n儿女已在眼，\n眉目略不省。\n喜极不得语，\n泪尽方一哂。\n了知不是梦，\n忽忽心未稳。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "示三子"
    }, 
    {
        "author": "赵师秀", 
        "content": "黄梅时节家家雨，\n春早池塘处处蛙。\n有约不来过夜半，\n闲敲棋子落灯花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "约客"
    }, 
    {
        "author": "黄景仁", 
        "content": "千家笑语漏迟迟，\n忧患潜从物外知，\n悄立市桥人不识，\n一星如月看多时。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "癸巳除夕偶成"
    }, 
    {
        "author": "龚自珍", 
        "content": "浩荡离愁白日斜，\n吟鞭东指即天涯。\n落红不是无情物，\n化作春泥更护花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "己亥杂诗"
    }, 
    {
        "author": "", 
        "content": "箫声咽，\n秦娥梦断秦楼月。\n秦楼月，\n年年柳色，\n灞陵伤别。\n乐游原上清秋节，\n咸阳古道音尘绝。\n音尘绝，\n西风残照，\n汉家陵阙。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "忆秦娥"
    }, 
    {
        "author": "王安石", 
        "content": "登临送目。\n正故国晚秋，\n天气初肃。\n千里澄江似练，\n翠峰如簇。\n征帆去棹残阳里，\n背西风、酒旗斜矗。\n彩舟云淡，\n星河鹭起，\n画图难足。\n念往昔、繁华竞逐。\n叹门外楼头，\n悲恨相续。\n千古凭高，\n对此谩嗟荣辱。\n六朝旧事随流水，\n但寒烟芳草凝绿。\n至今商女，\n时时犹唱，\n后庭遗曲。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "桂枝香·金陵怀古"
    }, 
    {
        "author": "欧阳修", 
        "content": "平山阑槛倚晴空。\n山色有无中。\n手种堂前垂柳，\n别来几度春风。\n文章太守，\n挥毫万字，\n一饮千钟。\n行乐直须年少，\n樽前看取衰翁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "朝中措"
    }, 
    {
        "author": "欧阳修", 
        "content": "把酒祝东风，\n且共从容。\n垂杨紫陌洛城东，\n总是当时携手处，\n游遍芳丛。\n聚散苦匆匆，\n此恨无穷。\n今年花胜去年红，\n可惜明年花更好，\n知与谁同？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "浪淘沙"
    }, 
    {
        "author": "柳永", 
        "content": "黄金榜上，\n偶失龙头望。\n明代暂遗贤，\n如何向？\n未遂风云便，\n争不恣狂荡？\n何须论得丧。\n才子词人，\n自是白衣卿相。\n烟花巷陌，\n依约丹青屏障。\n幸有意中人，\n堪寻访。\n且恁偎红翠，\n风流事、平生畅。\n青春都一饷。\n忍把浮名，\n换了浅斟低唱。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鹤冲天"
    }, 
    {
        "author": "苏轼", 
        "content": "夜饮东坡醒复醉，\n归来仿佛三更。\n家童鼻息已雷鸣。\n敲门都不应，\n倚杖听江声。\n长恨此身非我有，\n何时忘却营营。\n夜阑风静縠纹平。\n小舟从此逝，\n江海寄余生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "临江仙"
    }, 
    {
        "author": "辛弃疾", 
        "content": "千古江山，\n英雄无觅、孙仲谋处。\n舞榭歌台，\n风流总被、雨打风吹去。\n斜阳草树，\n寻常巷陌，\n人道寄奴曾住。\n想当年、金戈铁马，\n气吞万里如虎。\n元嘉草草，\n封狼居胥，\n赢得仓皇北顾。\n四十三年，\n望中犹记、烽火扬州路。\n可堪回首，\n佛狸祠下，\n一片神鸦社鼓！\n凭谁问、廉颇老矣，\n尚能饭否？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "永遇乐"
    }, 
    {
        "author": "姜夔", 
        "content": "燕雁无心，\n太湖西畔随云去。\n数峰清苦。\n商略黄昏雨。\n第四桥边，\n拟共天随住。\n今何许。\n凭阑怀古，\n残柳参差舞。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "点绛唇"
    }, 
    {
        "author": "关汉卿", 
        "content": "我是个蒸不烂、煮不熟、捶不匾、炒不爆、响珰珰一粒铜豌豆，\n恁子弟每谁教你钻入他锄不断、斫不下、解不开、顿不脱、慢腾腾千层锦套头？\n我玩的是梁园月，\n饮的是东京酒，\n赏的是洛阳花，\n攀的是章台柳。\n我也会围棋、会蹴踘、会打围、会插科、会歌舞、会吹弹、会咽作、会吟诗、会双陆。\n你便是落了我牙、歪了我嘴、瘸了我腿、折了我手，\n天赐与我这几般儿歹症候，\n尚兀自不肯休！\n则除是阎王亲自唤，\n神鬼自来勾。\n三魂归地府，\n七魄丧冥幽。\n天哪！\n那其间才不向烟花路儿上走！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "一枝花·不伏老"
    }, 
    {
        "author": "乔吉", 
        "content": "不占龙头选，\n不入名贤传。\n时时酒圣，\n处处诗禅。\n烟霞状元，\n江湖醉仙。\n笑谈便是编修院。\n留连，\n批风抹月四十年。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "绿么遍·自述"
    }, 
    {
        "author": "无名氏", 
        "content": "傻俊角我的哥，\n和块黄泥儿捏咱两个，\n捏一个儿你，\n捏一个儿我。\n捏的来一似活托，\n捏的来同床上歇卧。\n将泥人儿摔碎，\n着水儿重和过。\n再捏一个你，\n再捏一个我。\n哥哥身上也有妹妹，\n妹妹身上也有哥哥。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "锁南枝"
    }, 
    {
        "author": "白朴", 
        "content": "一声画角谯门，\n半庭新月黄昏，\n雪里山前水滨。\n竹篱茅舍，\n淡烟衰草孤村。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "天净沙·冬"
    }, 
    {
        "author": "关汉卿", 
        "content": "大江东去浪千叠，\n引着这数十人驾着这小舟一叶。\n又不比九重龙凤阙，\n可正是千丈虎狼穴。\n大丈夫心别，\n我觑这单刀会似赛村社。\n水涌山叠，\n年少周郎何处也？\n不觉的灰飞烟灭，\n可怜黄盖转伤嗟。\n破曹的樯橹一时绝，\n鏖兵的江水犹然热，\n好教我情惨切！\n这也不是江水，\n二十年流不尽的英雄血！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "单刀会"
    }, 
    {
        "author": "纳兰性德", 
        "content": "谁翻乐府凄凉曲？\n风也萧萧，\n雨也萧萧，\n瘦尽灯花又一宵。\n不知何事萦怀抱，\n醒也无聊，\n醉也无聊，\n梦也何曾到谢桥。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "采桑子"
    }, 
    {
        "author": "纳兰性德", 
        "content": "一生一代一双人，\n争教两处销魂？\n相思相望不相亲，\n天为谁春！\n浆向蓝桥易乞，\n药成碧海难奔。\n若容相访饮牛津，\n相对忘贫。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "画堂春"
    }, 
    {
        "author": "诗经", 
        "content": "采采卷耳，\n不盈顷筐。\n嗟我怀人，\n寘彼周行。\n陟彼崔嵬，\n我马虺隤。\n我姑酌彼金罍，\n维以不永怀。\n陟彼高冈，\n我马玄黄。\n我姑酌彼兕觥，\n维以不永伤。\n陟彼砠矣，\n我马瘏矣，\n我仆痡矣，\n云何吁矣。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "卷耳"
    }, 
    {
        "author": "诗经", 
        "content": "泛彼柏舟，\n在彼中河。\n髧彼两髦，\n实为我仪，\n之死矢靡它。\n母也天只，\n不谅人只！\n泛彼柏舟，\n在彼河侧。\n髧彼两髦。\n实为我特，\n之死矢靡慝。\n母也天只，\n不谅人只！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "柏舟"
    }, 
    {
        "author": "屈原", 
        "content": "后皇嘉树，\n橘徕服兮。\n受命不迁，\n生南国兮。\n深固难徙，\n更壹志兮。\n绿叶素荣，\n纷其可喜兮。\n曾枝剡棘，\n圆果抟兮。\n青黄杂糅，\n文章烂兮。\n精色内白，\n类任道兮。\n纷缊宜修，\n姱而不丑兮。\n嗟尔幼志，\n有以异兮。\n独立不迁，\n岂不可喜兮?\n深固难徙，\n廓其无求兮。\n苏世独立，\n横而不流兮。\n闭心自慎，\n终不过失兮。\n秉德无私，\n参天地兮。\n愿岁并谢，\n与长友兮。\n淑离不淫，\n梗其有理兮。\n年岁虽少，\n可师长兮。\n行比伯夷，\n置以为像兮。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "橘颂"
    }, 
    {
        "author": "汉乐府", 
        "content": "青青河畔草，\n绵绵思远道。\n远道不可思，\n宿昔梦见之。\n梦见在我傍，\n忽觉在他乡。\n他乡各异县，\n辗转不可见。\n枯桑知天风，\n海水知天寒，\n入门各自媚，\n谁肯相为言！\n客从远方来，\n遗我双鲤鱼。\n呼儿烹鲤鱼，\n中有尺素书。\n长跪读素书，\n书中竟何如：\n上言加餐食，\n下言长相忆。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "饮马长城窟行"
    }, 
    {
        "author": "古诗十九首", 
        "content": "生年不满百，\n常怀千岁忧。\n昼短苦夜长，\n何不秉烛游？\n为乐当及时，\n何能待来兹。\n愚者爱惜费，\n但为后世嗤。\n仙人王子乔，\n难可与等期。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "生年不满百"
    }, 
    {
        "author": "曹操", 
        "content": "关东有义士，\n兴兵讨群凶。\n初期会盟津，\n乃心在咸阳。\n军合力不齐，\n踌躇而雁行。\n势利使人争，\n嗣还自相戕。\n淮南弟称号，\n刻玺於北方。\n铠甲生虮虱，\n万姓以死亡。\n白骨露于野，\n千里无鸡鸣。\n生民百遗一，\n念之断人肠。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蒿里行"
    }, 
    {
        "author": "曹植", 
        "content": "高树多悲风，\n海水扬其波。\n利剑不在掌，\n结友何须多！\n不见篱间雀，\n见鹞自投罗？\n罗家得雀喜，\n少年见雀悲。\n拔剑捎罗网，\n黄雀得飞飞。\n飞飞摩苍天，\n来下谢少年。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "野田黄雀行"
    }, 
    {
        "author": "陶渊明", 
        "content": "孟夏草木长，\n绕屋树扶疏。\n众鸟欣有托，\n吾亦爱吾庐。\n既耕亦已种，\n时还读我书。\n穷巷隔深辙，\n颇回故人车。\n欢然酌春酒，\n摘我园中蔬。\n微雨从东来，\n好风与之俱。\n泛览周王传，\n流观山海图。\n俯仰终宇宙，\n不乐复何如！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "读山海经"
    }, 
    {
        "author": "庾信", 
        "content": "榆关断音信，\n汉使绝经过。\n胡笳落泪曲，\n羌笛断肠歌。\n纤腰减束素，\n别泪损横波。\n恨心终不歇，\n红颜无复多。\n枯木期填海，\n青山望断河。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "拟咏怀"
    }, 
    {
        "author": "杨炯", 
        "content": "烽火照西京，\n心中自不平。\n牙璋辞凤阙，\n铁骑绕龙城。\n雪暗凋旗画，\n风多杂鼓声。\n宁为百夫长，\n胜作一书生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "从军行"
    }, 
    {
        "author": "王维", 
        "content": "杨柳渡头行客稀，\n罟师荡桨向临圻。\n唯有相思似春色，\n江南江北送君归。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "送沈子福归江东"
    }, 
    {
        "author": "孟浩然", 
        "content": "人事有代谢，\n往来成古今。\n江山留胜迹，\n我辈复登临。\n水落鱼梁浅，\n天寒梦泽深。\n羊公碑字在，\n读罢泪沾襟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "与诸子登岘山"
    }, 
    {
        "author": "王昌龄", 
        "content": "奉帚平明金殿开，\n且将团扇暂裴回。\n玉颜不及寒鸦色，\n犹带昭阳日影来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "长信秋词五首"
    }, 
    {
        "author": "李白", 
        "content": "噫吁戏！\n危乎高哉！\n蜀道之难，\n难于上青天！\n蚕丛及鱼凫，\n开国何茫然。\n尔来四万八千岁，\n不与秦塞通人烟。\n西当太白有鸟道，\n可以横绝峨眉颠。\n地崩山摧壮士死，\n然后天梯石栈相钩连。\n上有六龙回日之高标，\n下有冲波逆折之回川。\n黄鹤之飞尚不得过，\n猿猱欲度愁攀援。\n青泥何盘盘，\n百步九折萦岩峦。\n扪参历井仰胁息，\n以手抚膺坐长叹。\n问君西游何时还，\n畏途巉岩不可攀。\n但见悲鸟号古木，\n雄飞雄从绕林间。\n又闻子规啼夜月，\n愁空山。\n蜀道之难难于上青天，\n使人听此凋朱颜。\n连峰去天不盈尺，\n枯松倒挂倚绝壁。\n飞湍瀑流争喧豗，\n砯崖转石万壑雷。\n其险也如此，\n嗟尔远道之人胡为乎来哉！\n剑阁峥嵘而崔嵬，\n一夫当关，\n万夫莫开。\n所守或匪亲，\n化为狼与豺。\n朝避猛虎，\n夕避长蛇。\n磨牙吮血，\n杀人如麻。\n锦城虽云乐，\n不如早还家。\n蜀道之难，\n难于上青天！\n侧身西望长咨嗟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蜀道难"
    }, 
    {
        "author": "李白", 
        "content": "长安一片月，\n万户捣衣声。\n秋风吹不尽，\n总是玉关情。\n何日平胡虏，\n良人罢远征。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "子夜吴歌"
    }, 
    {
        "author": "杜甫", 
        "content": "峥嵘赤云西，\n日脚下平地。\n柴门鸟雀噪，\n归客千里至。\n妻孥怪我在，\n惊定还拭泪。\n世乱遭飘荡，\n生还偶然遂。\n邻人满墙头，\n感叹亦嘘欷。\n夜阑更秉烛，\n相对如梦寐。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "羌村三首"
    }, 
    {
        "author": "杜甫", 
        "content": "清江一曲抱村流，\n长夏江村事事幽。\n自去自来堂上燕，\n相亲相近水中鸥。\n老妻画纸为棋局，\n稚子敲针作钓钩。\n多病所须唯药物，\n微躯此外更何求。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "江村"
    }, 
    {
        "author": "杜甫", 
        "content": "朝回日日典春衣，\n每日江头尽醉归。\n酒债寻常行处有，\n人生七十古来稀。\n穿花蛱蝶深深见，\n点水蜻蜓款款飞。\n传语风光共流转，\n暂时相赏莫相违。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "曲江二首"
    }, 
    {
        "author": "杜甫", 
        "content": "兔丝附蓬麻，\n引蔓故不长。\n嫁女与征夫，\n不如弃路旁。\n结发为妻子，\n席不暖君床。\n暮婚晨告别，\n无乃太匆忙。\n君行虽不远，\n守边赴河阳。\n妾身未分明，\n何以拜姑嫜。\n父母养我时，\n日夜令我藏。\n生女有所归，\n鸡狗亦得将。\n君今往死地，\n沈痛迫中肠。\n誓欲随君去，\n形势反苍黄。\n勿为新婚念，\n努力事戎行。\n妇人在军中，\n兵气恐不扬。\n自嗟贫家女，\n久致罗襦裳。\n罗襦不复施，\n对君洗红妆。\n仰视百鸟飞，\n大小必双翔。\n人事多错迕，\n与君永相望。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "新婚别"
    }, 
    {
        "author": "杜甫", 
        "content": "细草微风岸，\n危樯独夜舟。\n星垂平野阔，\n月涌大江流。\n名岂文章著，\n官因老病休。\n飘飘何所似，\n天地一沙鸥。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "旅夜书怀"
    }, 
    {
        "author": "白居易", 
        "content": "浔阳江头夜送客，\n枫叶荻花秋瑟瑟。\n主人下马客在船，\n举酒欲饮无管弦。\n醉不成欢惨将别，\n别时茫茫江浸月。\n忽闻水上琵琶声，\n主人忘归客不发。\n寻声暗问弹者谁？\n琵琶声停欲语迟。\n移船相近邀相见，\n添酒回灯重开宴。\n千呼万唤始出来，\n犹抱琵琶半遮面。\n转轴拨弦三两声，\n未成曲调先有情。\n弦弦掩抑声声思，\n似诉平生不得意。\n低眉信手续续弹，\n说尽心中无限事。\n轻拢慢捻抹复挑，\n初为霓裳后六幺。\n大弦嘈嘈如急雨，\n小弦切切如私语。\n嘈嘈切切错杂弹，\n大珠小珠落玉盘。\n间关莺语花底滑，\n幽咽泉流水下滩。\n冰泉冷涩弦凝绝，\n凝绝不通声暂歇。\n别有幽愁暗恨生，\n此时无声胜有声。\n银瓶乍破水浆迸，\n铁骑突出刀枪鸣。\n曲终收拨当心画，\n四弦一声如裂帛。\n东舟西舫悄无言，\n唯见江心秋月白。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "琵琶行"
    }, 
    {
        "author": "韩愈", 
        "content": "山石荦确行径微，\n黄昏到寺蝙蝠飞。\n升堂坐阶新雨足，\n芭蕉叶大栀子肥。\n僧言古壁佛画好，\n以火来照所见稀。\n铺床拂席置羹饭，\n疏粝亦足饱我饥。\n夜深静卧百虫绝，\n清月出岭光入扉。\n天明独去无道路，\n出入高下穷烟霏。\n山红涧碧纷烂漫，\n时见松枥皆十围。\n当流赤足踏涧石，\n水声激激风吹衣。\n人生如此自可乐，\n岂必局束为人鞿？\n嗟哉吾党二三子，\n安得至老不更归。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "山石"
    }, 
    {
        "author": "刘禹锡", 
        "content": "紫陌红尘拂面来，\n无人不道看花回。\n玄都观里桃千树，\n尽是刘郎去后栽。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "元和十年自朗州召至京戏赠看花诸君子"
    }, 
    {
        "author": "李贺", 
        "content": "幽兰露，\n如啼眼。\n无物结同心，\n烟花不堪剪。\n草如茵，\n松如盖。\n风为裳，\n水为珮。\n油壁车，\n夕相待。\n冷翠烛，\n劳光彩。\n西陵下，\n风吹雨。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "苏小小墓"
    }, 
    {
        "author": "李贺", 
        "content": "寻章摘句老雕虫，\n晓月当帘挂玉弓。\n不见年年辽海上，\n文章何处哭秋风。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "南园"
    }, 
    {
        "author": "陈陶", 
        "content": "誓扫匈奴不顾身，\n五千貂锦丧胡尘。\n可怜无定河边骨，\n犹是春闺梦里人。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "陇西行"
    }, 
    {
        "author": "李商隐", 
        "content": "迢递高城百尺楼，\n绿杨枝外尽汀洲。\n贾生年少虚垂泪，\n王粲春来更远游。\n永忆江湖归白发，\n欲回天地入扁舟。\n不知腐鼠成滋味，\n猜意鸳雏竟未休。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "安定城楼"
    }, 
    {
        "author": "李商隐", 
        "content": "海外徒闻更九州，\n他生未卜此生休。\n空闻虎旅传宵柝，\n无复鸡人报晓筹。\n此日六军同驻马，\n当时七夕笑牵牛。\n如何四纪为天子，\n不及卢家有莫愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "马嵬"
    }, 
    {
        "author": "范成大", 
        "content": "阵阵轻寒细马骄，\n竹林茅店小帘招。\n东风已绿南溪水，\n更染溪南万柳条。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "自横塘桥过黄山"
    }, 
    {
        "author": "杨万里", 
        "content": "雨来细细复疏疏，\n纵不能多不肯无。\n似妒诗人山入眼，\n千峰故隔一帘珠。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "小雨"
    }, 
    {
        "author": "杨万里", 
        "content": "梅子留酸软齿牙，\n芭蕉分绿与窗纱。\n日长睡起无情思，\n闲看儿童捉柳花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "闲居初夏午睡起二绝句"
    }, 
    {
        "author": "林升", 
        "content": "山外青山楼外楼，\n西湖歌舞几时休。\n暖风薰得游人醉，\n直把杭州作汴州。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "题临安邸"
    }, 
    {
        "author": "龚自珍", 
        "content": "金粉东南十五州，\n万重恩怨属名流。\n牢盆狎客操全算，\n团扇才人踞上游。\n避席畏闻文字狱，\n著书都为稻粱谋。\n田横五百人安在，\n难道归来尽列侯？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏史"
    }, 
    {
        "author": "李白", 
        "content": "平林漠漠烟如织，\n寒山一带伤心碧。\n暝色入高楼，\n有人楼上愁。\n玉阶空伫立，\n宿鸟归飞急。\n何处是归程，\n长亭更短亭。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "菩萨蛮"
    }, 
    {
        "author": "白居易", 
        "content": "汴水流，\n泗水流。\n流到瓜洲古渡头，\n吴山点点愁。\n思悠悠，\n恨悠悠。\n恨到归时方始休，\n月明人倚楼。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "长相思"
    }, 
    {
        "author": "冯延巳", 
        "content": "风乍起，\n吹皱一池春水。\n闲引鸳鸯芳径里，\n手捋红杏蕊。\n斗鸭阑干独倚，\n碧玉搔头斜坠。\n终日望君君不至，\n举头闻鹊喜。\n杨柳陌，\n宝马嘶空无迹。\n新著荷衣人未识，\n年年江海客。\n梦觉巫山春色，\n醉眼飞花狼藉。\n起舞不辞无气力，\n爱君吹玉笛。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "谒金门"
    }, 
    {
        "author": "李煜", 
        "content": "四十年来家国，\n三千里地山河。\n凤阁龙楼连霄汉，\n玉树琼枝作烟萝。\n几曾识干戈？\n一旦归为臣虏，\n沈腰潘鬓消磨。\n最是仓皇辞庙日，\n教坊犹奏别离歌。\n垂泪对宫娥。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "破阵子"
    }, 
    {
        "author": "范仲淹", 
        "content": "碧云天，\n黄叶地。\n秋色连波，\n波上寒烟翠。\n山映斜阳天接水。\n芳草无情，\n更在斜阳外。\n黯乡魂，\n追旅思。\n夜夜除非，\n好梦留人睡。\n明月楼高休独倚。\n酒入愁肠，\n化作相思泪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "苏幕遮"
    }, 
    {
        "author": "欧阳修", 
        "content": "候馆梅残，\n溪桥柳细。\n草薰风暖摇征辔。\n离愁渐远渐无穷，\n迢迢不断如春水。\n寸寸柔肠，\n盈盈粉泪，\n楼高莫近危阑倚。\n平芜尽处是春山，\n行人更在春山外。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "踏莎行"
    }, 
    {
        "author": "李清照", 
        "content": "薄雾浓云愁永昼，\n瑞脑消金兽。\n佳节又重阳，\n玉枕纱厨，\n半夜凉初透。\n东篱把酒黄昏后，\n有暗香盈袖。\n莫道不消魂，\n帘卷西风，\n人似黄花瘦。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "醉花阴"
    }, 
    {
        "author": "辛弃疾", 
        "content": "东风夜放花千树。\n更吹落、星如雨。\n宝马雕车香满路。\n凤箫声动，\n玉壶光转，\n一夜鱼龙舞。\n蛾儿雪柳黄金缕。\n笑语盈盈暗香去。\n众里寻他千百度。\n蓦然回首，\n那人却在，\n灯火阑珊处。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "青玉案"
    }, 
    {
        "author": "文天祥", 
        "content": "水天空阔，\n恨东风，\n不借世间英物。\n蜀鸟吴花残照里，\n忍见荒城颓壁。\n铜雀春情，\n金人秋泪，\n此恨凭谁雪？\n堂堂剑气，\n斗牛空认奇杰。\n那信江海余生，\n南行万里。\n属扁舟齐发，\n正为鸥盟留醉眼，\n细看涛生云灭。\n睨柱吞嬴，\n回旗走懿，\n千古冲冠发。\n伴人无寐，\n秦淮应是孤月。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "念奴娇·驿中别友人"
    }, 
    {
        "author": "乔吉", 
        "content": "问荆溪溪上人家。\n为甚人家。\n不种梅花。\n老树支门。\n荒蒲绕岸。\n苦竹圈笆。\n白水黄沙。\n倚偏阑干。\n数尽啼鸦。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "折桂令·荆溪即事"
    }, 
    {
        "author": "张可久", 
        "content": "江水澄澄江月明，\n江上何人掐玉筝？\n隔江和泪听，\n满江长叹声。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "凭阑人·江夜"
    }, 
    {
        "author": "夏完淳", 
        "content": "三年羁旅客，\n今日又南冠。\n无限山河泪，\n谁言天地宽？\n已知泉路近，\n欲别故乡难。\n毅魄归来日，\n灵旗空际看。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "别云间"
    }, 
    {
        "author": "顾贞观", 
        "content": "季子平安否？\n便归来，\n平生万事，\n那堪回首？\n行路悠悠谁慰藉？\n母老家贫子幼。\n记不起、从前杯酒。\n魑魅搏人应见惯，\n总输他、覆雨翻云手。\n冰与雪，\n周旋久。\n泪痕莫滴牛衣透。\n数天涯、依然骨肉，\n几家能够？\n比似红颜多命薄，\n更不如今还有。\n只绝塞、苦寒难受。\n廿载包胥承一诺，\n盼乌头马角终相救。\n置此札，\n君怀袖。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "金缕曲"
    }, 
    {
        "author": "陈维崧", 
        "content": "寒山几堵，\n风低削碎中原路。\n秋空一碧无今古。\n醉袒貂裘，\n略记寻呼处。\n男儿身手和谁赌？\n老来猛气还轩举。\n人间多少闲狐兔。\n月黑沙黄，\n此际偏思汝。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "醉落魄"
    }, 
    {
        "author": "朱彝尊", 
        "content": "衰柳白门湾，\n潮打城还，\n小长干接大长干。\n歌板酒旗零落尽，\n剩有鱼竿。\n秋草六朝寒，\n花雨空坛，\n更无人处一凭栏。\n燕子斜阳来又去，\n如此江山。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "卖花声"
    }, 
    {
        "author": "李玉", 
        "content": "收拾起大地山河一担装，\n四大皆空相。\n历尽了渺渺程途、漠漠平林、叠叠高山、滚滚长江。\n但见那寒云惨雾和愁织，\n受不尽苦风凄雨带怨长。\n雄城壮，\n看江山无恙，\n谁识我一瓢一笠到襄阳。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "千忠戮·惨睹"
    }, 
    {
        "author": "曹雪芹", 
        "content": "机关算尽，\n太聪明，\n反算了卿卿性命！\n生前心已碎，\n死后性空灵。\n家富人宁，\n终有个，\n家亡人散各奔腾。\n枉费了意悬悬半世心，\n好一似荡悠悠三更梦。\n忽喇喇似大厦倾，\n昏惨惨似灯将尽。\n呀！\n一场欢喜忽悲辛。\n叹人世，\n终难定！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "红楼梦·聪明累"
    }, 
    {
        "author": "诗经", 
        "content": "月出皎兮，\n佼人僚兮，\n舒窈纠兮。\n劳心悄兮。\n月出皓兮，\n佼人懰兮，\n舒忧受兮。\n劳心慅兮。\n月出照兮，\n佼人燎兮，\n舒夭绍兮。\n劳心惨兮。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "月出"
    }, 
    {
        "author": "诗经", 
        "content": "氓之蚩蚩，\n抱布贸丝。\n匪来贸丝，\n来即我谋。\n送子涉淇，\n至于顿丘。\n匪我愆期，\n子无良媒。\n将子无怒，\n秋以为期。\n乘彼垝垣，\n以望复关。\n不见复关，\n泣涕涟涟。\n既见复关，\n载笑载言。\n尔卜尔筮，\n体无咎言。\n以尔车来，\n以我贿迁。\n桑之未落，\n其叶沃若。\n于嗟鸠兮，\n无食桑葚。\n于嗟女兮，\n无与士耽。\n士之耽兮，\n犹可说也。\n女之耽兮，\n不可说也。\n桑之落矣，\n其黄而陨。\n自我徂尔，\n三岁食贫。\n淇水汤汤，\n渐车帷裳。\n女也不爽，\n士贰其行。\n士也罔极，\n二三其德。\n三岁为妇，\n靡室劳矣。\n夙兴夜寐，\n靡有朝矣。\n言既遂矣，\n至于暴矣。\n兄弟不知，\n咥其笑矣。\n静言思之，\n躬自悼矣。\n及尔偕老，\n老使我怨。\n淇则有岸，\n隰则有泮。\n总角之宴，\n言笑晏晏。\n信誓旦旦，\n不思其反。\n反是不思，\n亦已焉哉。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "氓"
    }, 
    {
        "author": "屈原", 
        "content": "操吴戈兮被犀甲，\n车错毂兮短兵接。\n旌蔽日兮敌若云，\n矢交坠兮士争先。\n凌余阵兮躐余行，\n左骖殪兮右刃伤。\n埋两轮兮絷四马，\n援玉枹兮击鸣鼓。\n天时怼兮威灵怒，\n严杀尽兮弃原野。\n出不入兮往不返，\n平原忽兮路超远。\n带长剑兮挟秦弓，\n首身离兮心不惩。\n诚既勇兮又以武，\n终刚强兮不可凌。\n身既死兮神以灵，\n子魂魄兮为鬼雄。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "国殇"
    }, 
    {
        "author": "汉乐府", 
        "content": "出东门，\n不顾归；\n来入门，\n怅欲悲。\n盎中无斗米储，\n还视架上无悬衣。\n拔剑东门去，\n舍中儿母牵衣啼：\n他家但愿富贵，\n贱妾与君共餔糜。\n上用仓浪天故，\n下当用此黄口儿。\n今非！\n咄，\n行！\n吾去为迟！\n白发时下难久居。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "东门行"
    }, 
    {
        "author": "汉乐府", 
        "content": "上山采蘼芜，\n下山逢故夫。\n长跪问故夫：\n新人复何如？\n新人虽言好，\n未若故人姝。\n颜色类相似，\n手爪不相如。\n新人从门入，\n故人从阁去。\n新人工织缣，\n故人工织素。\n织缣日一匹，\n织素五丈余。\n将缣来比素，\n新人不如故。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "上山采蘼芜"
    }, 
    {
        "author": "古诗十九首", 
        "content": "青青河畔草，\n郁郁园中柳。\n盈盈楼上女，\n皎皎当窗牖。\n娥娥红粉妆11，\n纤纤出素手。\n昔为倡家女，\n今为荡子妇。\n荡子行不归，\n空床难独守。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "青青河畔草"
    }, 
    {
        "author": "古诗十九首", 
        "content": "回车驾言迈，\n悠悠涉长道。\n四顾何茫茫，\n东风摇百草。\n所遇无故物，\n焉得不速老。\n盛衰各有时，\n立身苦不早。\n人生非金石，\n岂能长寿考。\n奄忽随物化，\n荣名以为宝。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "回车驾言迈"
    }, 
    {
        "author": "刘桢", 
        "content": "亭亭山上松，\n瑟瑟谷中风。\n风声一何盛，\n松枝一何劲！\n冰霜正惨凄，\n终岁常端正。\n岂不罹凝寒，\n松柏有本性。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠从弟"
    }, 
    {
        "author": "陆凯", 
        "content": "折花逢驿使，\n寄与陇头人。\n江南无所有，\n聊赠一枝春。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠范晔诗"
    }, 
    {
        "author": "王维", 
        "content": "寒山转苍翠，\n秋水日潺湲。\n倚杖柴门外，\n临风听暮蝉。\n渡头余落日，\n墟里上孤烟。\n复值接舆醉，\n狂歌五柳前。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "辋川闲居赠裴秀才迪"
    }, 
    {
        "author": "孟浩然", 
        "content": "山光忽西落，\n池月渐东上。\n散发乘夜凉，\n开轩卧闲敞。\n荷风送香气，\n竹露滴清响。\n欲取鸣琴弹，\n恨无知音赏。\n感此怀故人，\n中宵劳梦想。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "夏日兰亭怀辛大"
    }, 
    {
        "author": "高适", 
        "content": "我本渔樵孟诸野，\n一生自是悠悠者。\n乍可狂歌草泽中，\n宁堪作吏风尘下。\n只言小邑无所为，\n公门百事皆有期。\n拜迎官长心欲碎，\n鞭挞黎庶令人悲。\n归来向家问妻子，\n举家尽笑今如此。\n生事应须南亩田，\n世情付与东流水。\n梦想旧山安在哉，\n为衔君命且迟回。\n乃知梅福徒为尔，\n转忆陶潜归去来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "封丘县"
    }, 
    {
        "author": "李白", 
        "content": "凤凰台上凤凰游，\n凤去台空江自流。\n吴宫花草埋幽径，\n晋代衣冠成古丘。\n三山半落青天外，\n二水中分白鹭洲。\n总为浮云能蔽日，\n长安不见使人愁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登金陵凤凰台"
    }, 
    {
        "author": "李白", 
        "content": "杨花落尽子规啼，\n闻道龙标过五溪。\n我寄愁心与明月，\n随风直到夜郎西。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "闻王昌龄左迁龙标遥有此寄"
    }, 
    {
        "author": "贾岛", 
        "content": "闽国扬帆后，\n蟾蜍亏复圆。\n秋风吹渭水，\n落叶满长安。\n此地聚会夕，\n当时雷雨寒。\n兰桡殊未返，\n消息海云端。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "忆江上吴处士"
    }, 
    {
        "author": "孟郊", 
        "content": "试妾与君泪，\n两处滴池水。\n看取芙蓉花，\n今年为谁死。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "怨诗"
    }, 
    {
        "author": "李贺", 
        "content": "老兔寒蟾泣天色，\n云楼半开壁斜白。\n玉轮轧露湿团光，\n鸾珮相逢桂香陌。\n黄尘清水三山下，\n更变千年如走马。\n遥望齐州九点烟，\n一泓海水杯中泻。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "梦天"
    }, 
    {
        "author": "柳宗元", 
        "content": "零落残红倍黯然，\n双垂别泪越江边。\n一身去国六千里，\n万死投荒十二年。\n桂岭瘴来云似墨，\n洞庭春尽水如天。\n欲知此后相思梦，\n长在荆门郢树烟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "别舍弟宗一"
    }, 
    {
        "author": "杜牧", 
        "content": "江涵秋影雁初飞，\n与客携壶上翠微。\n尘世难逢开口笑，\n菊花须插满头归。\n但将酩酊酬佳节，\n不用登临恨落晖。\n古往今来只如此，\n牛山何必独沾衣。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "九日齐山登高"
    }, 
    {
        "author": "李商隐", 
        "content": "云母屏风烛影深，\n长河渐落晓星沉。\n嫦娥应悔偷灵药，\n碧海青天夜夜心。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "嫦娥"
    }, 
    {
        "author": "秦韬玉", 
        "content": "蓬门未识绮罗香，\n拟托良媒益自伤。\n谁爱风流高格调，\n共怜时世俭梳妆。\n敢将十指夸针巧，\n不把双眉斗画长。\n苦恨年年压金线，\n为他人作嫁衣裳。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "贫女"
    }, 
    {
        "author": "王禹偁", 
        "content": "马穿山径菊初黄，\n信马悠悠野兴长。\n万壑有声含晚籁，\n数峰无语立斜阳。\n棠梨叶落胭脂色，\n荞麦花开白雪香。\n何事吟余忽惆怅，\n村桥原树似吾乡。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "村行"
    }, 
    {
        "author": "苏舜钦", 
        "content": "春阴垂野草青青，\n时有幽花一树明。\n晚泊孤舟古祠下，\n满川风雨看潮生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "淮中晚泊犊头"
    }, 
    {
        "author": "王安石", 
        "content": "明妃初出汉宫时，\n泪湿春风鬓脚垂。\n低徊顾影无颜色，\n尚得君王不自持。\n归来却怪丹青手，\n入眼平生几曾有。\n意态由来画不成，\n当时枉杀毛延寿。\n一去心知更不归，\n可怜着尽汉宫衣。\n寄声欲问塞南事，\n只有年年鸿雁飞。\n家人万里传消息，\n好在毡城莫相忆。\n君不见咫尺长门闭阿娇，\n人生失意无南北。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "明妃曲"
    }, 
    {
        "author": "黄庭坚", 
        "content": "管城子无肉食相，\n孔方兄有绝交书。\n文章功用不经世，\n何异丝窠缀露珠。\n校书著作频诏除，\n犹能上车问何如。\n忽忆僧床同野饭，\n梦随秋雁到东湖。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "戏呈孔毅父"
    }, 
    {
        "author": "黄庭坚", 
        "content": "凌波仙子生尘袜，\n水上轻盈步微月。\n是谁招此断肠魂，\n种作寒花寄愁绝。\n含香体素欲倾城，\n山矾是弟梅是兄。\n坐对真成被花恼，\n出门一笑大江横。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "王充道送水仙花五十支"
    }, 
    {
        "author": "黄庭坚", 
        "content": "痴儿了却公家事，\n快阁东西倚晚晴。\n落木千山天远大，\n澄江一道月分明。\n朱弦已为佳人绝，\n青眼聊因美酒横。\n万里归船弄长笛，\n此心吾与白鸥盟。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "登快阁"
    }, 
    {
        "author": "黄庭坚", 
        "content": "功名富贵两蜗角，\n险阻艰难一酒杯。\n百体观来身是幻，\n万夫争处首先回。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "喜太守毕朝散致政"
    }, 
    {
        "author": "陈与义", 
        "content": "庙堂无策可平戎，\n坐使甘泉照夕烽。\n初怪上都闻战马，\n岂知穷海看飞龙。\n孤臣霜发三千丈，\n每岁烟花一万重。\n稍喜长沙向延阁，\n疲兵敢犯犬羊锋。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "伤春"
    }, 
    {
        "author": "曾公亮", 
        "content": "枕中云气千峰近，\n床底松声万壑哀。\n要看银山拍天浪，\n开窗放入大江来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "宿甘露寺僧舍"
    }, 
    {
        "author": "陆游", 
        "content": "莫笑农家腊酒浑，\n丰年留客足鸡豚。\n山重水复疑无路，\n柳暗花明又一村。\n箫鼓追随春社近，\n衣冠简朴古风存。\n从今若许闲乘月，\n拄杖无时夜叩门。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "游山西村"
    }, 
    {
        "author": "陆游", 
        "content": "和戎诏下十五年，\n将军不战空临边。\n朱门沉沉按歌舞，\n厩马肥死弓断弦。\n戍楼刁斗催落月，\n三十从军今白发。\n笛里谁知壮士心，\n沙头空照征人骨。\n中原干戈古亦闻，\n岂有逆胡传子孙。\n遗民忍死望恢复，\n几处今宵垂泪痕！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "关山月"
    }, 
    {
        "author": "杨万里", 
        "content": "细草摇头忽报侬，\n披襟拦得一西风。\n荷花入暮犹愁热，\n低面深藏碧伞中。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "暮热游荷池上五首"
    }, 
    {
        "author": "徐俯", 
        "content": "双飞燕子几时回，\n夹岸桃花蘸水开。\n春雨断桥人不渡，\n小舟撑出柳荫来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "春游湖"
    }, 
    {
        "author": "文天祥", 
        "content": "辛苦遭逢起一经，\n干戈落落四周星。\n山河破碎风抛絮，\n身世飘摇雨打萍。\n惶恐滩头说惶恐，\n零丁洋里叹零丁。\n人生自古谁无死，\n留取丹心照汗青。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "过零丁洋"
    }, 
    {
        "author": "元好问", 
        "content": "金惨澹龙蛇日斗争，\n干戈直欲尽生灵。\n高原出水山河改，\n战地风来草木腥。\n精卫有冤填瀚海，\n包胥无泪哭秦庭。\n并州豪杰知谁在，\n莫拟分军下井陉。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "壬辰十二月车驾东狩后即事"
    }, 
    {
        "author": "曹雪芹", 
        "content": "花谢花飞花满天，\n红消香断有谁怜？\n游丝软系飘春榭，\n落絮轻沾扑绣帘？\n闺中女儿惜春暮，\n愁绪满怀无释处；\n手把花锄出绣闺，\n忍踏落花来复去？\n柳丝榆荚自芳菲，\n不管桃飘与李飞；\n桃李明年能再发，\n明年闺中知有谁？\n三月香巢已垒成，\n梁间燕子太无情！\n明年花发虽可啄，\n却不道人去梁空巢也倾。\n一年三百六十日，\n风刀霜剑严相逼。\n明媚鲜妍能几时，\n一朝飘泊难寻觅。\n花开易见落难寻，\n阶前闷杀葬花人。\n独倚花锄泪暗洒，\n洒上空枝见血痕。\n杜鹃无语正黄昏，\n荷锄归去掩重门。\n青灯照壁人初睡，\n冷雨敲窗被未温。\n为奴底事倍伤神，\n半为怜春半恼春：\n怜春忽至恼忽去，\n至又无言去不闻。\n昨宵庭外悲歌发，\n知是花魂与鸟魂？\n花魂鸟魂总难留，\n鸟自无言花自羞。\n愿奴胁下生双翼，\n随花飞到天尽头。\n天尽头，\n何处有香丘？\n未若锦囊收艳骨，\n一抔净土掩风流。\n质本洁来还洁去，\n强于污淖陷渠沟。\n尔今死去侬收葬，\n未卜侬身何日丧？\n侬今葬花人笑痴，\n他年葬侬知是谁？\n试看春残花渐落，\n便是红颜老死时；\n一朝春尽红颜老，\n花落人亡两不知！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "葬花吟"
    }, 
    {
        "author": "秋瑾", 
        "content": "万里乘风去复来，\n只身东海挟春雷。\n忍看图画移颜色，\n肯使江山付劫灰。\n浊酒不销忧国泪，\n救时应仗出群才。\n拼将十万头颅血，\n须把乾坤力挽回。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "黄海舟中日人索句并见日俄战争地图"
    }, 
    {
        "author": "冯延巳", 
        "content": "谁道闲情抛弃久，\n每到春来，\n惆怅还依旧。\n日日花前常病酒，\n不辞镜里朱颜瘦。\n河畔青芜堤上柳。\n为问新愁，\n何事年年有。\n独立小桥风满袖，\n平林新月人归后。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鹊踏枝"
    }, 
    {
        "author": "苏轼", 
        "content": "似花还似非花，\n也无人惜从教坠。\n抛家傍路，\n思量却是，\n无情有思。\n萦损柔肠，\n困酣娇眼，\n欲开还闭。\n梦随风万里，\n寻郎去处，\n又还被、莺呼起。\n不恨此花飞尽，\n恨西园、落红难缀。\n晓来雨过，\n遗踪何在，\n一池萍碎。\n春色三分，\n二分尘土，\n一分流水。\n细看来，\n不是杨花点点，\n是离人泪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "水龙吟"
    }, 
    {
        "author": "周邦彦", 
        "content": "正单衣试酒，\n恨客里、光阴虚掷，\n愿春暂留。\n春归如过翼，\n一去无迹。\n为问花何在，\n夜来风雨，\n葬楚宫倾国。\n钗钿堕处遗香泽，\n乱点桃蹊，\n轻翻柳陌。\n多情为谁追惜。\n但蜂媒蝶使，\n时叩窗隔。\n东园岑寂，\n渐蒙笼暗碧。\n静绕珍丛底，\n成叹息。\n长条故惹行客，\n似牵衣待话，\n别情无极。\n残英小、强簪巾帻。\n终不似一朵，\n钗头颤袅，\n向人欹侧。\n漂流处、莫趁潮汐。\n恐断红、尚有相思字，\n何由见得。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "六丑"
    }, 
    {
        "author": "欧阳修", 
        "content": "去年元夜时，\n花市灯如昼。\n月到柳梢头，\n人约黄昏后。\n今年元夜时，\n月与灯依旧。\n不见去年人，\n泪满春衫袖。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "生查子"
    }, 
    {
        "author": "贺铸", 
        "content": "重过阊门万事非。\n同来何事不同归。\n梧桐半死清霜后，\n头白鸳鸯失伴飞。\n原上草，\n露初晞。\n旧栖新垅两依依。\n空床卧听南窗雨，\n谁复挑灯夜补衣。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鹧鸪天"
    }, 
    {
        "author": "姜夔", 
        "content": "旧时月色。\n算几番照我，\n梅边吹笛。\n唤起玉人，\n不管清寒与攀摘。\n何逊而今渐老，\n都忘却、春风词笔。\n但怪得、竹外疏花，\n香冷入瑶席。\n江国。\n正寂寂。\n叹寄与路遥，\n夜雪初积。\n翠尊易泣。\n红萼无言耿想忆。\n长记曾携手处，\n千树压、西湖寒碧。\n又片片、吹尽也，\n几时见得。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "暗香"
    }, 
    {
        "author": "陆游", 
        "content": "红酥手，\n黄滕酒，\n满城春色宫墙柳。\n东风恶，\n欢情薄，\n一怀愁绪，\n几年离索。\n错错错。\n春如旧，\n人空瘦，\n泪痕红浥鲛绡透。\n桃花落，\n闲池阁，\n山盟虽在，\n锦书难托。\n莫莫莫。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "钗头凤"
    }, 
    {
        "author": "辛弃疾", 
        "content": "明月别枝惊鹊，\n清风半夜鸣蝉。\n稻花香里说丰年，\n听取蛙声一片。\n七八个星天外，\n两三点雨山前。\n旧时茅店社林边，\n路转溪头忽见。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "西江月"
    }, 
    {
        "author": "辛弃疾", 
        "content": "少年不识愁滋味，\n爱上层楼。\n爱上层楼，\n为赋新词强说愁。\n而今识尽愁滋味，\n欲说还休。\n欲说还休，\n却道天凉好个秋。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "丑奴儿"
    }, 
    {
        "author": "吴文英", 
        "content": "听风听雨过清明，\n愁草瘗花铭。\n楼前绿暗分携路，\n一丝柳、一寸柔情。\n料峭春寒中酒，\n交加晓梦啼莺。\n西园日日扫林亭，\n依旧赏新晴。\n黄蜂频扑秋千索，\n有当时、纤手香凝。\n惆怅双鸳不到，\n幽阶一夜苔生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "风入松"
    }, 
    {
        "author": "刘过", 
        "content": "斗酒彘肩，\n风雨渡江，\n岂不快哉！\n被香山居士，\n约林和靖，\n与坡仙老，\n驾勒吾回。\n坡谓：\n西湖正如西子，\n浓抹淡妆临照台。\n二公者，\n皆掉头不顾，\n只管传杯。\n白言：\n天竺去来，\n图画里峥嵘楼阁开。\n爱纵横二涧，\n东西水绕，\n两峰南北，\n高下云堆。\n逋曰：\n不然，\n暗香浮动，\n不若孤山先访梅。\n须晴去，\n访稼轩未晚，\n且此徘徊。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "沁园春"
    }, 
    {
        "author": "卢挚", 
        "content": "想人生七十犹稀，\n百岁光阴，\n先过了三十。\n七十年间，\n十岁顽童，\n十载尪羸。\n五十年除分昼黑，\n刚分得一半儿白日。\n风雨相催，\n兔走乌飞。\n仔细沉吟，\n都不如快活了便宜。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蟾宫曲"
    }, 
    {
        "author": "诗经", 
        "content": "溱与洧，\n方涣涣兮。\n士与女，\n方秉蕑兮。\n女曰观乎？\n士曰既且，\n且往观乎！\n洧之外，\n洵訏且乐。\n维士与女，\n伊其相谑，\n赠之以勺药。\n溱与洧，\n浏其清矣。\n士与女，\n殷其盈矣。\n女曰观乎？\n士曰既且，\n且往观乎？\n洧之外，\n洵訏且乐。\n维士与女，\n伊其将谑，\n赠之以勺药。", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "溱洧"
    }, 
    {
        "author": "诗经", 
        "content": "硕鼠硕鼠，\n无食我黍！\n三岁贯女，\n莫我肯顾。\n逝将去女，\n适彼乐土。\n乐土乐土，\n爰得我所！\n硕鼠硕鼠，\n无食我麦！\n三岁贯女，\n莫我肯德。\n逝将去女，\n适彼乐国。\n乐国乐国，\n爰得我直！\n硕鼠硕鼠，\n无食我苗！\n三岁贯女，\n莫我肯劳。\n逝将去女，\n适彼乐郊。\n乐郊乐郊，\n谁之永号！", 
        "explanation": "", 
        "note": "", 
        "period": "先秦", 
        "prologue": "", 
        "style": "", 
        "subtitle": "", 
        "title": "硕鼠"
    }, 
    {
        "author": "汉乐府", 
        "content": "战城南，\n死郭北，\n野死不葬乌可食。\n为我谓乌：\n且为客豪！\n野死谅不葬，\n腐肉安能去子逃！\n水深激激，\n蒲苇冥冥；\n枭骑战斗死，\n驽马徘徊鸣。\n梁筑室，\n何以南，\n何以北？\n禾黍不获君何食？\n愿为忠臣安可得？\n思子良臣。\n良臣诚可思：\n朝行出攻，\n暮不夜归！", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "战城南"
    }, 
    {
        "author": "刘彻", 
        "content": "秋风起兮白云飞，\n草木黄落兮雁南归。\n兰有秀兮菊有芳，\n携佳人兮不能忘。\n泛楼船兮济汾河，\n横中流兮扬素波，\n箫鼓鸣兮发棹歌，\n欢乐极兮哀情多，\n少壮几时兮奈老何！", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋风辞"
    }, 
    {
        "author": "古诗十九首", 
        "content": "明月何皎皎，\n照我罗床帏。\n忧愁不能寐，\n揽衣起徘徊。\n客行虽云乐，\n不如早旋归。\n出户独彷徨，\n愁思当告谁。\n引领还入房，\n泪下沾裳衣。", 
        "explanation": "", 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "明月何皎皎"
    }, 
    {
        "author": "曹植", 
        "content": "谒帝承明庐。\n逝将归旧疆。\n清晨发皇邑。\n日夕过首阳。\n伊洛广且深。\n欲济川无梁。\n泛舟越洪涛。\n怨彼东路长。\n顾瞻恋城阙。\n引领情内伤。\n太谷何寥廓。\n山树郁苍苍。\n霖雨泥我涂。\n流潦浩纵横。\n中逵绝无轨。\n改辙登高冈。\n修坂造云日。\n我马玄以黄。\n玄黄犹能进。\n我思郁以纡。\n郁纡将何念。\n亲爱在离居。\n本图相与偕。\n中更不克俱。\n鸱枭鸣衡轭。\n豺狼当路衢。\n苍蝇间白黑。\n谗巧反亲疏。\n欲还绝无蹊。\n揽辔止踟蹰。\n踟蹰亦何留。\n相思无终极。\n秋风发微凉。\n寒蝉鸣我侧。\n原野何萧条。\n白日忽西匿。\n归鸟赴乔林。\n翩翩厉羽翼。\n孤兽走索羣。\n衔草不遑食。\n感物伤我怀。\n抚心长太息。\n太息将何为。\n天命与我违。\n奈何念同生。\n一往形不归。\n孤魂翔故域。\n灵柩寄京师。\n存者忽复过。\n亡没身自衰。\n人生处一世。\n去若朝露晞。\n年在桑榆间。\n影响不能追。\n自顾非金石。\n咄唶令心悲。\n心悲动我神。\n弃置莫复陈。\n丈夫志四海。\n万里犹比邻。\n恩爱茍不亏。\n在远分日亲。\n何必同衾帱。\n然后展殷懃。\n忧思成疾疢。\n无乃儿女仁。\n仓卒骨肉情。\n能不怀苦辛。\n苦辛何虑思。\n天命信可疑。\n虚无求列仙。\n松子久吾欺。\n变故在斯须。\n百年谁能持。\n离别永无会。\n执手将何时。\n王其爱玉体。\n俱享黄发期。\n收泪即长路。\n援笔从此辞。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠白马王彪"
    }, 
    {
        "author": "阮籍", 
        "content": "独坐空堂上，\n谁可与欢者。\n出门临永路，\n不见行车马。\n登高望九州，\n悠悠分旷野。\n孤鸟西北飞，\n离兽东南下。\n日暮思亲友，\n晤言用自写。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏怀"
    }, 
    {
        "author": "嵇康", 
        "content": "息徒兰圃，\n秣马华山。\n流磻平皋，\n垂纶长川。\n目送归鸿，\n手挥五弦。\n俯仰自得，\n游心泰玄。\n嘉彼钓叟，\n得鱼忘筌。\n郢人逝矣，\n谁与尽言。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠秀才入军"
    }, 
    {
        "author": "陶渊明", 
        "content": "春秋多佳日，\n登高赋新诗。\n过门更相呼，\n有酒斟酌之。\n农务各自归，\n闲暇辄相思。\n相思则披衣，\n言笑无厌时。\n此理将不胜，\n无为忽去兹。\n衣食当须纪，\n力耕不吾欺。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "移居二首"
    }, 
    {
        "author": "鲍照", 
        "content": "奉君金卮之美酒，\n玳瑁玉匣之雕琴，\n七彩芙蓉之羽帐，\n九华蒲萄之锦衾。\n红颜零落岁将暮，\n寒光宛转时欲沉。\n愿君裁悲且减思，\n听我抵节行路吟。\n不见柏梁铜雀上，\n宁闻古时清吹音。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "拟行路难"
    }, 
    {
        "author": "庾信", 
        "content": "楚材称晋用，\n秦臣即赵冠。\n离宫延子产，\n羁旅接陈完。\n寓卫非所寓，\n安齐独未安。\n雪泣悲去鲁，\n悽然忆相韩。\n唯彼穷途恸，\n知余行路难。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "拟咏怀"
    }, 
    {
        "author": "阴铿", 
        "content": "大江一浩荡，\n离悲足几重。\n潮落犹如盖，\n云昏不作峰。\n远戍唯闻鼓，\n寒山但见松。\n九十方称半，\n归途讵有踪。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "晚出新亭"
    }, 
    {
        "author": "张九龄", 
        "content": "兰叶春葳蕤，\n桂华秋皎洁。\n欣欣此生意，\n自尔为佳节。\n谁知林栖者，\n闻风坐相悦。\n草木有本心，\n何求美人折。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "感遇"
    }, 
    {
        "author": "王维", 
        "content": "斜阳照墟落，\n穷巷牛羊归。\n野老念牧童，\n依杖候荆扉。\n雉雊麦苗秀，\n蚕眠桑叶稀。\n田夫荷锄至，\n相见语依依。\n即此羡闲逸，\n怅然吟式微。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "渭川田家"
    }, 
    {
        "author": "李白", 
        "content": "一为迁客去长沙，\n西望长安不见家。\n黄鹤楼中吹玉笛，\n江城五月落梅花。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "与史郎中钦听黄鹤楼上吹笛"
    }, 
    {
        "author": "李白", 
        "content": "我本楚狂人，\n凤歌笑孔丘。\n手持绿玉杖，\n朝别黄鹤楼。\n五岳寻仙不辞远，\n一生好入名山游。\n庐山秀出南斗傍，\n屏风九叠云锦张，\n影落明湖青黛光。\n金阙前开二峰长，\n银河倒挂三石梁。\n香炉瀑布遥相望，\n回崖沓嶂凌苍苍。\n翠影红霞映朝日，\n鸟飞不到吴天长。\n登高壮观天地间，\n大江茫茫去不还。\n黄云万里动风色，\n白波九道流雪山。\n好为庐山谣，\n兴因庐山发。\n闲窥石镜清我心，\n谢公行处苍苔没。\n早服还丹无世情，\n琴心三叠道初成。\n遥见仙人彩云里，\n手把芙蓉朝玉京。\n先期汗漫九垓上，\n愿接卢敖游太清。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "庐山谣寄卢侍御虚舟"
    }, 
    {
        "author": "杜甫", 
        "content": "群山万壑赴荆门，\n生长明妃尚有村。\n一去紫台连朔漠，\n独留青冢向黄昏。\n画图省识春风面，\n环佩空归月夜魂。\n千载琵琶作胡语，\n分明怨恨曲中论。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "咏怀古迹五首"
    }, 
    {
        "author": "杜甫", 
        "content": "闻道长安似弈棋，\n百年世事不胜悲。\n王侯第宅皆新主，\n文武衣冠异昔时。\n直北关山金鼓振，\n征西车马羽书驰。\n鱼龙寂寞秋江冷，\n故国平居有所思。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋兴八首"
    }, 
    {
        "author": "韦应物", 
        "content": "今朝郡斋冷，\n忽念山中客。\n涧底束荆薪，\n归来煮白石。\n欲持一瓢酒，\n远慰风雨夕。\n落叶满空山，\n何处寻行迹。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "寄全椒山中道士"
    }, 
    {
        "author": "白居易", 
        "content": "汉皇重色思倾国，\n御宇多年求不得。\n杨家有女初长成，\n养在深闺人未识。\n天生丽质难自弃，\n一朝选在君王侧。\n回眸一笑百媚生，\n六宫粉黛无颜色。\n春寒赐浴华清池，\n温泉水滑洗凝脂。\n侍儿扶起娇无力，\n始是新承恩泽时。\n云鬓花颜金步摇，\n芙蓉帐暖度春宵。\n春宵苦短日高起，\n从此君王不早朝。\n承欢侍宴无闲暇，\n春从春游夜专夜。\n后宫佳丽三千人，\n三千宠爱在一身。\n金屋妆成娇侍夜，\n玉楼宴罢醉和春。\n姊妹弟兄皆列土，\n可怜光彩生门户。\n遂令天下父母心，\n不重生男重生女。\n骊宫高处入青云，\n仙乐风飘处处闻。\n缓歌慢舞凝丝竹，\n尽日君王看不足。\n渔阳鼙鼓动地来，\n惊破霓裳羽衣曲。\n九重城阙烟尘生，\n千乘万骑西南行。\n翠华摇摇行复止，\n西出都门百余里。\n六军不发无奈何，\n宛转蛾眉马前死。\n花钿委地无人收，\n翠翘金雀玉搔头。\n君王掩面救不得，\n回看血泪相和流。\n黄埃散漫风萧索，\n云栈萦纡登剑阁。\n峨嵋山下少人行，\n旌旗无光日色薄。\n蜀江水碧蜀山青，\n圣主朝朝暮暮情。\n行宫见月伤心色，\n夜雨闻铃肠断声。\n天旋日转回龙驭，\n到此踌躇不能去。\n马嵬坡下泥土中，\n不见玉颜空死处。\n君臣相顾尽沾衣，\n东望都门信马归。\n归来池苑皆依旧，\n太液芙蓉未央柳。\n芙蓉如面柳如眉，\n对此如何不泪垂。\n春风桃李花开夜，\n秋雨梧桐叶落时。\n西宫南苑多秋草，\n宫叶满阶红不扫。\n梨园弟子白发新，\n椒房阿监青娥老。\n夕殿萤飞思悄然，\n孤灯挑尽未成眠。\n迟迟钟鼓初长夜，\n耿耿星河欲曙天。\n鸳鸯瓦冷霜华重，\n翡翠衾寒谁与共。\n悠悠生死别经年，\n魂魄不曾来入梦。\n临邛道士鸿都客，\n能以精诚致魂魄。\n为感君王展转思，\n遂教方士殷勤觅。\n排空驭气奔如电，\n升天入地求之遍。\n上穷碧落下黄泉，\n两处茫茫皆不见。\n忽闻海上有仙山，\n山在虚无缥缈间。\n楼阁玲珑五云起，\n其中绰约多仙子。\n中有一人字太真，\n雪肤花貌参差是。\n金阙西厢叩玉扃，\n转教小玉报双成。\n闻道汉家天子使，\n九华帐里梦魂惊。\n揽衣推枕起裴回，\n珠箔银屏逦迤开。\n云鬓半偏新睡觉，\n花冠不整下堂来。\n风吹仙袂飘飖举，\n犹似霓裳羽衣舞。\n玉容寂寞泪阑干，\n梨花一枝春带雨。\n含情凝睇谢君王，\n一别音容两渺茫。\n昭阳殿里恩爱绝，\n蓬莱宫中日月长。\n回头下望人寰处，\n不见长安见尘雾。\n唯将旧物表深情，\n钿合金钗寄将去。\n钗留一股合一扇，\n钗擘黄金合分钿。\n但教心似金钿坚，\n天上人间会相见。\n临别殷勤重寄词，\n词中有誓两心知。\n七月七日长生殿，\n夜半无人私语时。\n在天愿作比翼鸟，\n在地愿为连理枝。\n天长地久有时尽，\n此恨绵绵无绝期。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "长恨歌"
    }, 
    {
        "author": "刘叉", 
        "content": "一条古时水，\n向我手心流。\n临行泻赠君，\n勿薄细碎仇。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "姚秀才爱予小剑因赠"
    }, 
    {
        "author": "杜牧", 
        "content": "落魄江南载酒行，\n楚腰肠断掌中轻。\n十年一觉扬州梦，\n赢得青楼薄幸名。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "遣怀"
    }, 
    {
        "author": "杜牧", 
        "content": "红烛秋光冷画屏，\n轻罗小扇扑流萤。\n天阶夜色凉如水，\n坐看牵牛织女星。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋夕"
    }, 
    {
        "author": "李商隐", 
        "content": "飒飒东风细雨来，\n芙蓉塘外有轻雷。\n金蟾啮锁烧香入，\n玉虎牵丝汲井回。\n贾氏窥帘韩掾少，\n宓妃留枕魏王才。\n春心莫共花争发，\n一寸相思一寸灰。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "无题"
    }, 
    {
        "author": "梅尧臣", 
        "content": "适与野情惬，\n千山高复低。\n好峰随处改，\n幽径独行迷。\n霜落熊升树，\n林空鹿饮溪。\n人家在何许，\n云外一声鸡。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鲁山山行"
    }, 
    {
        "author": "赵师秀", 
        "content": "数日秋风欺病夫，\n尽吹黄叶下庭芜。\n林疏放得遥山出，\n又被云遮一半无。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "数日"
    }, 
    {
        "author": "杨万里", 
        "content": "莫言下岭便无难，\n赚得行人空喜欢。\n正入万山圈子里，\n一山放过一山拦。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "过松源晨炊漆公店"
    }, 
    {
        "author": "欧阳修", 
        "content": "翰林风月三千首，\n吏部文章二百年。\n老去自怜心尚在，\n后来谁与子争先。\n朱门歌舞争新态，\n绿绮尘埃试拂弦。\n常恨闻名不相识，\n相逢罇酒盍留连。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "赠王介甫"
    }, 
    {
        "author": "苏轼", 
        "content": "东风未肯入东门，\n走马还寻去岁春。\n人似秋鸿来有信，\n事如春梦了无痕。\n江城白酒三杯酽，\n野老苍颜一笑温。\n已约年年为此会，\n故人不用赋招魂。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "正月二十日与潘郭二生出郊寻春，忽记去年是日同至女王城作诗，乃和前韵"
    }, 
    {
        "author": "黄庭坚", 
        "content": "书当快意读易尽，\n客有可人期不来。\n世事相违每如此，\n好怀百岁几回开？", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "绝句"
    }, 
    {
        "author": "陈与义", 
        "content": "杨柳招人不待媒，\n蜻蜓近马忽相猜。\n如何得与凉风约，\n不共尘沙一并来。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "中牟道中二首"
    }, 
    {
        "author": "陆游", 
        "content": "三万里河东入海，\n五千仞岳上摩天。\n遗民泪尽胡尘里，\n南望王师又一年。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秋夜将晓，出篱门迎凉有感"
    }, 
    {
        "author": "文天祥", 
        "content": "天地有正气，\n杂然赋流形。\n下则为河岳，\n上则为日星。\n于人曰浩然，\n沛乎塞苍冥。\n皇路当清夷，\n含和吐明庭。\n时穷节乃见，\n一一垂丹青。\n在齐太史简，\n在晋董狐笔。\n在秦张良椎，\n在汉苏武节。\n为严将军头，\n为嵇侍中血。\n为张睢阳齿，\n为颜常山舌。\n或为辽东帽，\n清操厉冰雪。\n或为出师表，\n鬼神泣壮烈。\n或为渡江楫，\n慷慨吞胡羯。\n或为击贼笏，\n逆竖头破裂。\n是气所磅礴，\n凛烈万古存。\n当其贯日月，\n生死安足论。\n地维赖以立，\n天柱赖以尊。\n三纲实系命，\n道义为之根。\n嗟予遘阳九，\n隶也实不力。\n楚囚缨其冠，\n传车送穷北。\n鼎镬甘如饴，\n求之不可得。\n阴房阗鬼火，\n春院闭天黑。\n牛骥同一皂，\n鸡栖凤凰食。\n一朝蒙雾露，\n分作沟中瘠。\n如此再寒暑，\n百沴自辟易。\n哀哉沮洳场，\n为我安乐国。\n岂有他缪巧，\n阴阳不能贼。\n顾此耿耿在，\n仰视浮云白。\n悠悠我心悲，\n苍天曷有极。\n哲人日已远，\n典刑在夙昔。\n风檐展书读，\n古道照颜色。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "正气歌"
    }, 
    {
        "author": "元好问", 
        "content": "望帝春心托杜鹃，\n佳人锦色怨华年。\n诗家总爱西昆好，\n独恨无人作郑笺。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "论诗绝句"
    }, 
    {
        "author": "元好问", 
        "content": "池塘春草谢家春，\n万古千秋五字新。\n传语闭门陈正字，\n可怜无补费精神。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "论诗绝句"
    }, 
    {
        "author": "杨维桢", 
        "content": "皇帝书征老秀才，\n秀才懒下读书台。\n子房本为韩仇出，\n诸葛应知汉祚开。\n太守枉于堂下拜，\n使臣空向日边回。\n老夫一管春秋笔，\n留向胸中取次裁。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "不赴召有述"
    }, 
    {
        "author": "晏殊", 
        "content": "燕子来时新社，\n梨花落后清明。\n池上碧苔三四点，\n叶底黄鹂一两声，\n日长飞絮轻。\n巧笑东邻女伴，\n采桑径里逢迎。\n疑怪昨宵春梦好，\n元是今朝斗草赢，\n笑从双脸生。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "破阵子"
    }, 
    {
        "author": "宋祁", 
        "content": "东城渐觉风光好，\n縠皱波纹迎客棹。\n绿杨烟外晓寒轻，\n红杏枝头春意闹。\n浮生长恨欢娱少，\n肯爱千金轻一笑。\n为君持酒劝斜阳，\n且向花间留晚照。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "木兰花"
    }, 
    {
        "author": "柳永", 
        "content": "伫倚危楼风细细，\n望极春愁，\n黯黯生天际。\n草色烟光残照里，\n无言谁会凭阑意。\n拟把疏狂图一醉，\n对酒当歌，\n强乐还无味。\n衣带渐宽终不悔，\n为伊消得人憔悴。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蝶恋花"
    }, 
    {
        "author": "苏轼", 
        "content": "花褪残红青杏小，\n燕子飞时，\n绿水人家绕。\n枝上柳绵吹又少，\n天涯何处无芳草。\n墙里秋千墙外道，\n墙外行人，\n墙里佳人笑。\n笑渐不闻声渐悄，\n多情却被无情恼。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "蝶恋花"
    }, 
    {
        "author": "秦观", 
        "content": "漠漠轻寒上小楼，\n晓阴无赖似穷秋。\n淡烟流水画屏幽。\n自在飞花轻似梦，\n无边丝雨细如愁。\n宝帘闲挂小银钩。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "浣溪沙"
    }, 
    {
        "author": "周邦彦", 
        "content": "柳阴直，\n烟里丝丝弄碧。\n隋堤上、曾见几番，\n拂水飘绵送行色。\n登临望故国，\n谁识京华倦客。\n长亭路，\n年去岁来，\n应折柔条过千尺。\n闲寻旧踪迹。\n又酒趁哀弦，\n灯照离席。\n梨花榆火催寒食。\n愁一箭风快，\n半篙波暖，\n回头迢递便数驿，\n望人在天北。\n凄恻，\n恨堆积。\n渐别浦萦回，\n津堠岑寂。\n斜阳冉冉春无极。\n念月榭携手，\n露桥闻笛。\n沈思前事，\n似梦里，\n泪暗滴。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "兰陵王·柳"
    }, 
    {
        "author": "辛弃疾", 
        "content": "壮岁旌旗拥万夫。\n锦襜突骑渡江初。\n燕兵夜娖银(革录)，\n汉箭朝飞金仆姑。\n追往事，\n叹今吾。\n春风不染白髭须。\n都将万字平戎策，\n换得东家种树书。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "鹧鸪天"
    }, 
    {
        "author": "辛弃疾", 
        "content": "何处望神州，\n满眼风光北固楼。\n千古兴亡多少事，\n悠悠，\n不尽长江滚滚流。\n年少万兜鍪，\n坐断东南战未休。\n天下英雄谁敌手，\n曹刘，\n生子当如孙仲谋。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "南乡子"
    }, 
    {
        "author": "吴文英", 
        "content": "渺空烟四远，\n是何年、青天坠长星。\n幻苍崖云树，\n名娃金屋，\n残霸宫城。\n箭径酸风射眼，\n腻水染花腥。\n时靸双鸳响，\n廊叶秋声。\n宫里吴王沉醉，\n倩五湖倦客，\n独钓醒醒。\n问苍波无语，\n华发奈山青。\n水涵空、阑干高处，\n送乱鸦、斜日落渔汀。\n连呼酒，\n上琴台去，\n秋与云平。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "八声甘州"
    }, 
    {
        "author": "史达祖", 
        "content": "过春社了，\n度帘幕中间，\n去年尘冷。\n差池欲住，\n试入旧巢相并。\n还相雕梁藻井。\n又软语、商量不定。\n飘然快拂花梢，\n翠尾分开红影。\n芳径，\n芹泥雨润。\n爱贴地争飞，\n竞夸轻俊。\n红楼归晚，\n看足柳昏花暝。\n应自栖香正稳。\n便忘了、天涯芳信。\n愁损翠黛双蛾，\n日日画阑独凭。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "双双燕"
    }, 
    {
        "author": "蒋捷", 
        "content": "一片春愁待酒浇，\n江上舟摇，\n楼上帘招。\n秋娘度与泰娘娇，\n风又飘飘，\n雨又萧萧。\n何日归家洗客袍，\n银字笙调，\n心字香烧。\n流光容易把人抛，\n红了樱桃，\n绿了芭蕉。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "一剪梅"
    }, 
    {
        "author": "张炎", 
        "content": "楚江空晚，\n怅离群万里，\n恍然惊散。\n自顾影、欲下寒塘，\n正沙净草枯，\n水平天远。\n写不成书，\n只寄得、相思一点。\n料因循误了，\n残毡拥雪，\n故人心眼。\n谁怜旅愁荏苒。\n谩长门夜悄，\n锦筝弹怨。\n想伴侣、犹宿芦花，\n也曾念春前，\n去程应转。\n暮雨相呼，\n怕蓦地、玉关重见。\n未羞他、双燕归来，\n画帘半卷。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "解连环"
    }, 
    {
        "author": "马致远", 
        "content": "[拨不断]利名竭，\n是非绝。\n红尘不向门前惹，\n绿树偏宜屋角遮。\n青山正补墙头缺，\n竹篱茅舍。\n[离亭宴煞]蛩吟一觉才宁贴，\n鸡鸣万事无休歇。\n争名利，\n何年是彻。\n密匝匝蚁排兵，\n乱纷纷蜂酿蜜，\n闹攘攘蝇争血。\n裴公绿野堂，\n陶令白莲社。\n爱秋来那些：\n和露摘黄花，\n带霜烹紫蟹，\n煮酒烧红叶。\n人生有限杯，\n几个登高节。\n嘱咐俺顽童记者：\n便北海探吾来，\n道东篱醉了也。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "夜行船·秋思"
    }, 
    {
        "author": "唐寅", 
        "content": "桃花坞里桃花庵，\n桃花庵下桃花仙。\n桃花仙人种桃树，\n又摘桃花卖酒钱。\n酒醒只在花前坐，\n酒醉换来花下眠。\n半醒半醉日复日，\n花落花开年复年。\n但愿老死花酒间，\n不愿鞠躬车马前。\n车尘马足富者趣，\n酒盏花枝贫者缘。\n若将富贵比贫贱，\n一在平地一在天。\n若将贫贱比车马，\n他得驱驰我得闲。\n别人笑我忒疯癫，\n我笑别人看不穿。\n不见五陵豪杰墓，\n无花无酒锄做田。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "桃花庵歌"
    }, 
    {
        "author": "韦庄", 
        "content": "中和癸卯春三月，\n洛阳城外花如雪。\n东西南北路人绝，\n绿杨悄悄香尘灭。\n路旁忽见如花人，\n独向绿杨阴下歇。\n凤侧鸾欹髩脚斜，\n红攒翠敛眉心折。\n借问女郎何处来，\n含颦欲语声先咽。\n回头敛袂谢行人，\n丧乱漂沦何堪说。\n三年陷贼留秦地，\n依稀记得秦中事。\n君能为妾解征鞍，\n妾亦与君停玉趾。\n前年庚子腊月五，\n正闭金笼教鹦鹉。\n斜开鸾镜懒梳头，\n闲凭雕拦慵不语。\n忽看门外起红尘，\n已见街中擂金鼓。\n居人走出半仓皇，\n朝士归来尚疑误。\n是时四面官军入，\n拟向潼关为警急。\n皆言博野自相持，\n尽道贼军来未及。\n须臾主父乘奔至，\n下马如门痴似醉。\n适逢紫盖去蒙尘，\n已见白旗来匝地。\n扶羸携幼竞相呼，\n上屋缘墙不知次。\n南邻走入北邻藏，\n东邻走向西邻避。\n北邻诸妇咸相凑，\n户外崩腾如走兽。\n轰轰崐崐乾坤动，\n万马雷声从地涌。\n火迸金星上九天，\n十二官街烟烘炯。\n日轮西下寒光白，\n上帝无言空脉脉。\n阴云晕气若重围，\n宦者流星如血色。\n紫气渐随帝座移，\n妖光暗射台星拆。\n家家流血如泉涌，\n处处冤声声动地。\n舞伎歌姬尽暗捐，\n婴儿稚女皆生弃。\n东邻有女眉新画，\n倾国倾城不知价。\n长戈拥得上戎车，\n回首香闺泪盈把。\n旋抽金线学缝旗，\n才上雕鞍教走马。\n有时马上见良人，\n不敢回眸空泪下。\n西邻有女真仙子，\n一寸横波剪秋水。\n妆成只对镜中春，\n年幼不知门外事。\n一夫跳跃上金阶，\n斜袒半肩欲相耻。\n牵衣不肯出朱门，\n红粉香脂刀下死。\n南邻有女不记姓，\n昨日良媒纳新聘。\n玻璃阶上不闻声，\n翡翠帘前空见影。\n忽看庭际刀刃鸣，\n身首支离在俄顷。\n仰天掩面哭一声，\n女弟女兄同入井。\n北邻少妇行相促，\n旋解云环拭眉绿。\n已闻击托坏高门，\n不觉攀援上重屋。\n须臾四面火光来，\n欲下回梯梯又摧。\n烟中大叫犹求救，\n梁上悬尸已作灰。\n妾身幸得全刀锯，\n不敢踟蹰久回顾。\n旋梳蝉髩逐军行，\n强展蛾眉出门去。\n旧里从兹不得归，\n六亲自此无寻处。\n一从陷贼经三载，\n终日惊忧心胆碎。\n夜卧千重剑戟围，\n朝餐一味人肝脍。\n鸳帏纵入岂成欢，\n宝货虽多非所爱。\n蓬头面垢眉犹赤，\n几转横波看不得。\n衣裳颠倒语言异，\n面上夸功雕作字。\n柏台多半是狐精，\n兰省诸郎皆鼠魅。\n还将短发戴华簪，\n不脱朝衣缠绣被。\n翻持象笏作三公，\n倒佩金鱼为两史。\n朝闻奏对入朝堂，\n暮见喧呼来酒市。\n一朝五鼓人惊起，\n叫啸喧呼如窃议。\n夜来探马入皇城，\n昨日官军收赤水。\n赤水去城一百里，\n朝若来兮暮应至。\n凶徒马上暗吞声，\n女伴闺中潜色喜。\n皆言冤愤此时销，\n必谓妖徒今日死。\n逡巡走马传声急，\n又道军前全阵入。\n大彭小彭相顾忧，\n二郎四郎抱鞍泣。\n汛汛数日无消息，\n必谓军前已衔璧。\n簸旗掉枪却来归，\n又道官军悉败绩。\n四面从兹多厄束，\n一斗黄金一斗粟。\n尚让厨中食木皮，\n黄巢机上刲人肉。\n东南断绝无粮道，\n沟壑渐平人渐少。\n六军门外倚僵尸，\n七架营中填饿殍。\n长安寂寂今何有，\n废市荒街麦苗秀。\n采樵斫尽杏园花，\n修寨诛残御沟柳。\n华轩绣縠皆销散，\n甲第朱门无一半。\n含元殿上狐兔行，\n花萼楼前荆棘满。\n昔时繁盛皆埋没，\n举目凄凉无故物。\n内库烧为锦绣灰，\n天街踏尽公卿骨。\n来时晓出城东陌，\n城外风烟如塞色。\n路旁时见游奕军，\n坡下寂无迎送客。\n霸陵东望人烟绝，\n树锁骊山金翠灭。\n大道俱成棘子林，\n行人夜宿墙匡月。\n明朝晓至三峰路，\n百万人家无一户。\n破落田园但有蒿，\n摧残竹树皆无主。\n路旁试问金天神，\n金天无语愁于人。\n庙前古柏有残枿，\n殿上金罏生暗尘。\n一从狂寇陷中国，\n天地晦明风雨黑。\n暗前神水呪不成，\n壁上阴兵驱不得。\n间日徒歆奠飨恩，\n危时不助神通力。\n我今愧恧拙为神，\n且向山中深避匿。\n寰中箫管不曾闻，\n筵上牺牲无处觅。\n旋教魔鬼傍乡村，\n诛剥生灵过朝夕。\n妾闻此语愁更愁，\n天遣时灾非自由。\n神在山中犹避难，\n何须责望东诸侯。\n前年又出杨震关，\n举头云际见荆山。\n如从地府到人间，\n顿觉时清天地闲。\n陕州主帅忠且贞，\n不动干戈唯守城。\n蒲津主帅能戢兵，\n千里晏然无戈声。\n朝携宝货无人问，\n暮插金钗唯独行。\n明朝又过新安东，\n路上乞浆逢一翁。\n苍苍面带苔藓色，\n隐隐身藏蓬荻中。\n问翁本是何乡曲，\n底事寒天霜露宿。\n老翁暂起欲陈词，\n却坐支颐仰天哭。\n乡园本贯东畿县，\n岁岁耕桑临近甸。\n岁种良田二百廛，\n年输户税三十万。\n小姑惯织褐絁袍，\n中妇能炊红黍饭。\n千间仓兮万斯箱，\n黄巢过后犹残半。\n自从洛下屯师旅，\n日夜巡兵入村坞。\n匣中秋水拔青蛇，\n旗上高风吹白虎。\n入门下马苦旋风，\n罄室倾囊如卷土。\n家财既尽骨肉离，\n今日残年一身苦。\n一身苦兮何足嗟，\n山中更有千万家。\n朝饥山草寻蓬子，\n夜宿霜中卧荻花。\n妾闻此老伤心语，\n竟日阑干泪如雨。\n出门唯见乱枭鸣，\n更欲东奔何处所。\n仍闻汴路舟车绝，\n又道彭门自相杀。\n野色徒销战士魂，\n河津半是冤人血。\n适闻有客金陵至，\n见说江南风景异。\n自从大寇犯中原，\n戎马不曾生四鄙。\n诛锄窃盗若神功，\n惠爱生灵如赤子。\n城壕固护教金汤，\n赋税如云送军垒。\n奈何四海尽滔滔，\n湛然一镜平如坻。\n避难徒为阙下人，\n怀安却羡江南鬼。\n愿君举棹东复东，\n咏此长歌献相公。", 
        "explanation": "", 
        "note": "", 
        "period": "", 
        "prologue": "", 
        "style": "", 
        "subtitle": "", 
        "title": "秦妇吟"
    }, 
    {
        "author": "骆宾王", 
        "content": "鹅,\n鹅,\n鹅,\n曲项向天歌。\n白毛浮绿水,\n红掌拨清波。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "咏鹅"
    }, 
    {
        "author": "孟浩然", 
        "content": "春眠不觉晓,\n处处闻啼鸟。\n夜来风雨声,\n花落知多少。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "春晓"
    }, 
    {
        "author": "李白", 
        "content": "床前明月光,\n疑是地上霜。\n举头望明月,\n低头思故乡。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "静夜思"
    }, 
    {
        "author": "李峤", 
        "content": "解落三秋叶,\n能开二月花。\n过江千尺浪,\n入竹万竿斜。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "风"
    }, 
    {
        "author": "贺知章", 
        "content": "碧玉妆成一树高,\n万条垂下绿丝绦。\n不知细叶谁裁出,\n二月春风似剪刀。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "咏柳"
    }, 
    {
        "author": "北朝民歌", 
        "content": "敕勒川,\n阴山下。\n天似穹庐,\n笼盖四野。\n天苍苍,\n野茫茫,\n风吹草低见牛羊。", 
        "explanation": "", 
        "note": "", 
        "period": "南北朝", 
        "prologue": "", 
        "style": "", 
        "subtitle": "", 
        "title": "敕勒歌"
    }, 
    {
        "author": "贺知章", 
        "content": "少小离家老大回,\n乡音无改鬓毛衰。\n儿童相见不相识,\n笑问客从何处来。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "其一", 
        "title": "回乡偶书"
    }, 
    {
        "author": "王之涣", 
        "content": "白日依山尽,\n黄河入海流。\n欲穷千里目,\n更上一层楼。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "登鹳雀楼"
    }, 
    {
        "author": "王翰", 
        "content": "葡萄美酒夜光杯,\n欲饮琵琶马上催。\n醉卧沙场君莫笑,\n古来征战几人回?", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "凉州词"
    }, 
    {
        "author": "王昌龄", 
        "content": "寒雨连江夜入吴,\n平明送客楚山孤。\n洛阳亲友如相间,\n一片冰心在玉壶。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "芙蓉楼送辛渐"
    }, 
    {
        "author": "王维", 
        "content": "远看山有色，\n近听水无声。\n春去花还在，\n人来鸟不惊。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "画"
    }, 
    {
        "author": "王维", 
        "content": "空山不见人,\n但闻人语响。\n返景入深林,\n复照青苔上。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "鹿柴"
    }, 
    {
        "author": "王维", 
        "content": "独坐幽篁里，\n弹琴复长啸。\n深林人不知，\n明月来相照。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "竹里馆"
    }, 
    {
        "author": "李绅", 
        "content": "春种一粒粟,\n秋收万颗子。\n四海无闲田,\n农夫犹饿死。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "其一", 
        "title": "悯农"
    }, 
    {
        "author": "李绅", 
        "content": "锄禾日当午,\n汗滴禾下土。\n谁知盘中餐,\n粒粒皆辛苦。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "其二", 
        "title": "悯农"
    }, 
    {
        "author": "王维", 
        "content": "独在异乡为异客,\n每逢佳节倍思亲。\n遥知兄弟登高处,\n遍插茱萸少一人。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "九月九日忆山东兄弟"
    }, 
    {
        "author": "李白", 
        "content": "小时不识月,\n呼作白玉盘。\n又疑瑶台镜,\n飞在青云端。\n仙人垂两足,\n桂树何团团。\n白兔捣药成,\n问言与谁餐。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "古朗月行"
    }, 
    {
        "author": "李白", 
        "content": "日照香炉生紫烟,\n遥看瀑布挂前川。\n飞流直下三千尺,\n疑是银河落九天。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "望庐山瀑布"
    }, 
    {
        "author": "李白", 
        "content": "李白乘舟将欲行,\n忽闻岸上踏歌声。\n桃花潭水深千尺,\n不及汪伦送我情。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "赠汪伦"
    }, 
    {
        "author": "杜甫", 
        "content": "迟日江山丽,\n春风花草香。\n泥融飞燕子,\n沙暖睡鸳鸯。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "绝句"
    }, 
    {
        "author": "李白", 
        "content": "故人西辞黄鹤楼,\n烟花三月下扬州。\n孤帆远影碧空尽,\n唯见长江天际流。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "黄鹤楼送孟浩然之广陵"
    }, 
    {
        "author": "李白", 
        "content": "朝辞白帝彩云间,\n千里江陵一日还。\n两岸猿声啼不住,\n轻舟已过万重山。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "早发白帝城"
    }, 
    {
        "author": "李白", 
        "content": "天门中断楚江开,\n碧水东流至此回。\n两岸青山相对出,\n孤帆一片日边来。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "望天门山"
    }, 
    {
        "author": "高适", 
        "content": "千里黄云白日曛,\n北风吹雁雪纷纷。\n莫愁前路无知已,\n天下谁人不识君?", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "其一", 
        "title": "别董大"
    }, 
    {
        "author": "杜甫", 
        "content": "两个黄鹂鸣翠柳,\n一行白鹭上青天。\n窗含西岭千秋雪,\n门泊东吴万里船。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "绝句"
    }, 
    {
        "author": "柳宗元", 
        "content": "千山鸟飞绝,\n万径人踪灭。\n孤舟蓑笠翁,\n独钓寒江雪。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "江雪"
    }, 
    {
        "author": "杜牧", 
        "content": "远上寒山石径斜,\n白云深处有人家。\n停车坐爱枫林晚,\n霜叶红于二月花。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "山行"
    }, 
    {
        "author": "杜牧", 
        "content": "清明时节雨纷纷,\n路上行人欲断魂。\n借问酒家何处有,\n牧童遥指杏花村。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "清明"
    }, 
    {
        "author": "韩愈", 
        "content": "天街小雨润如酥,\n草色遥看近却无。\n最是一年春好处,\n绝胜烟柳满皇都。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "早春呈水部张十八员外"
    }, 
    {
        "author": "张志和", 
        "content": "西塞山前白鹭飞,\n桃花流水鳜鱼肥。\n青箬笠,\n绿蓑衣,\n斜风细雨不须归。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "渔歌子"
    }, 
    {
        "author": "刘禹锡", 
        "content": "九曲黄河万里沙,\n浪淘风簸自天涯。\n如今直上银河去,\n同到牵牛织女家。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "浪淘沙"
    }, 
    {
        "author": "张继", 
        "content": "月落乌啼霜满天,\n江枫渔火对愁眠。\n姑苏城外寒山寺,\n夜半钟声到客船。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "枫桥夜泊"
    }, 
    {
        "author": "韦应物", 
        "content": "独怜幽草涧边生,\n上有黄鹂深树鸣。\n春潮带雨晚来急,\n野渡无人舟自横。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "滁州西涧"
    }, 
    {
        "author": "卢纶", 
        "content": "月黑雁飞高,\n单于夜遁逃。\n欲将轻骑逐,\n大雪满弓刀。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "塞下曲"
    }, 
    {
        "author": "白居易", 
        "content": "小娃撑小艇,\n偷采白莲回。\n不解藏踪迹,\n浮萍一道开。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "池上"
    }, 
    {
        "author": "白居易", 
        "content": "江南好,\n风景旧曾谙。\n日出江花红胜火,\n春来江水绿如蓝,\n能不忆江南?", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "忆江南"
    }, 
    {
        "author": "胡令能", 
        "content": "蓬头稚子学垂纶,\n侧坐莓苔草映身。\n路人借问遥招手,\n怕得鱼惊不应人。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "小儿垂钓"
    }, 
    {
        "author": "贾岛", 
        "content": "松下问童子,\n言师采药去。\n只在此山中,\n云深不知处。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "寻隐者不遇"
    }, 
    {
        "author": "杜牧", 
        "content": "千里莺啼绿映红,\n水村山郭酒旗风。\n南朝四百八十寺,\n多少楼台烟雨中。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "江南春"
    }, 
    {
        "author": "罗隐", 
        "content": "不论平地与山尖,\n无限风光尽被占。\n采得百花成蜜后,\n为谁辛苦为谁甜。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "蜂"
    }, 
    {
        "author": "范仲淹", 
        "content": "江上往来人,\n但爱鲈鱼美。\n君看一叶舟,\n出没风波里。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "江上渔者"
    }, 
    {
        "author": "李清照", 
        "content": "生当作人杰,\n死亦为鬼雄。\n至今思项羽,\n不肯过江东。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "夏日绝句"
    }, 
    {
        "author": "王安石", 
        "content": "墙角数枝梅，\n凌寒独自开。\n遥知不是雪，\n为有暗香来。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "梅"
    }, 
    {
        "author": "王安石", 
        "content": "京口瓜洲一水间,\n钟山只隔数重山。\n春风又绿江南岸,\n明月何时照我还。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "泊船瓜洲"
    }, 
    {
        "author": "王安石", 
        "content": "茅檐长扫净无苔,\n花木成畦手自栽。\n一水护田将绿绕,\n两山排闼送青来。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "书湖阴先生壁"
    }, 
    {
        "author": "苏轼", 
        "content": "水光潋滟晴方好,\n山色空濛雨亦奇。\n欲把西湖比西子,\n淡妆浓抹总相宜。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "饮湖上初睛后雨"
    }, 
    {
        "author": "苏轼", 
        "content": "横看成岭侧成峰,\n远近高低各不同。\n不识庐山真面目,\n只缘身在此山中。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "题西林壁"
    }, 
    {
        "author": "曾几", 
        "content": "梅子黄时日日晴,\n小溪泛尽却山行。\n绿阴不减来时路,\n添得黄鹂四五声。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "三衢道中"
    }, 
    {
        "author": "陆游", 
        "content": "死去元知万事空,\n但悲不见九州同。\n王师北定中原日,\n家祭无忘告乃翁。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "示儿"
    }, 
    {
        "author": "范成大", 
        "content": "梅子金黄杏子肥,\n麦花雪白菜花稀。\n日长篱落无人过,\n唯有蜻蜓蛱蝶飞。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "其二", 
        "title": "四时田园杂兴"
    }, 
    {
        "author": "杨万里", 
        "content": "泉眼无声惜细流,\n树阴照水爱晴柔。\n小荷才露尖尖角,\n早有蜻蜓立上头。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "小池"
    }, 
    {
        "author": "杨万里", 
        "content": "毕竟西湖六月中,\n风光不与四时同。\n接天莲叶无穷碧,\n映日荷花别样红。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "晓出净慈寺送林子方"
    }, 
    {
        "author": "叶绍翁", 
        "content": "应怜屐齿印苍苔,\n小扣柴扉久不开。\n春色满园关不住,\n一枝红杏出墙来。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "游园不值"
    }, 
    {
        "author": "翁卷", 
        "content": "绿遍山原白满川,\n子规声里雨如烟。\n乡村四月闲人少,\n才了蚕桑又插田。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "乡村四月"
    }, 
    {
        "author": "王冕", 
        "content": "吾家冼砚池头树,\n朵朵花开淡墨痕。\n不要人夸好颜色,\n只留清气满乾坤。", 
        "explanation": "", 
        "note": "", 
        "period": "元", 
        "prologue": "", 
        "style": "", 
        "subtitle": "", 
        "title": "墨梅"
    }, 
    {
        "author": "于谦", 
        "content": "千锤万凿出深山,\n烈火焚烧若等闲。\n粉身碎骨全不怕,\n要留清白在人间。", 
        "explanation": "", 
        "note": "", 
        "period": "明", 
        "prologue": "", 
        "style": "", 
        "subtitle": "", 
        "title": "石灰吟"
    }, 
    {
        "author": "高鼎", 
        "content": "草长莺飞二月天,\n拂堤杨柳醉春烟。\n儿童散学归来早,\n忙趁东风放纸鸢。", 
        "explanation": "", 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "村居"
    }, 
    {
        "author": "袁枚", 
        "content": "牧童骑黄牛,\n歌声振林樾。\n意欲捕鸣蝉,\n忽然闭口立。", 
        "explanation": "", 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "所见"
    }, 
    {
        "author": "李白", 
        "content": "炉火照天地，\n红星乱紫烟。\n赧郎明月夜，\n歌曲动寒川。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": " 其十四", 
        "title": "秋浦歌"
    }, 
    {
        "author": "李白", 
        "content": "白发三千丈，\n缘愁似个长。\n不知明镜里，\n何处得秋霜。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": " 其十五", 
        "title": "秋浦歌"
    }, 
    {
        "author": "李白", 
        "content": "君不见，\n黄河之水天上来，\n奔流到海不复回。\n君不见，\n高堂明镜悲白发，\n朝如青丝暮成雪。\n人生得意须尽欢，\n莫使金樽空对月。\n天生我材必有用，\n千金散尽还复来。\n烹羊宰牛且为乐，\n会须一饮三百杯。\n岑夫子，\n丹丘生，\n将进酒，\n杯莫停。\n与君歌一曲，\n请君为我倾耳听。\n钟鼓馔玉不足贵，\n但愿长醉不复醒。\n古来圣贤皆寂寞，\n惟有饮者留其名。\n陈王昔时宴平乐，\n斗酒十千恣欢谑。\n主人何为言少钱，\n径须沽取对君酌。\n五花马，\n千金裘，\n呼儿将出换美酒，\n与尔同销万古愁。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "将进酒"
    }, 
    {
        "author": "杜牧", 
        "content": "折戟沉沙铁未销,\n自将磨洗认前朝。\n东风不与周郎便,\n铜雀春深锁二乔。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "赤壁"
    }, 
    {
        "author": "杜牧", 
        "content": "烟笼寒水月笼沙,\n夜泊秦淮近酒家。\n商女不知亡国恨,\n隔江犹唱后庭花。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "泊秦淮"
    }, 
    {
        "author": "李煜", 
        "content": "无言独上西楼,\n月如钩。\n寂寞梧桐深院锁清秋。\n剪不断,\n理还乱,\n是离愁。\n别是一般滋味在心头。", 
        "explanation": "", 
        "note": "", 
        "period": "南唐", 
        "prologue": "", 
        "style": "", 
        "subtitle": "", 
        "title": "相见欢·无言独上西楼"
    }, 
    {
        "author": "王安石", 
        "content": "飞来山上千寻塔,\n闻说鸡鸣见日升。\n不畏浮云遮望眼,\n只缘身在最高层。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "登飞来峰"
    }, 
    {
        "author": "李清照", 
        "content": "天接云涛连晓雾,\n星河欲转千帆舞。\n仿佛梦魂归帝所。\n闻天语,\n殷勤问我归何处。\n我报路长嗟日暮,\n学诗漫有惊人句。\n九万里风鹏正举。\n风休住,\n蓬舟吹取三山去!", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "渔家傲"
    }, 
    {
        "author": "袁枚", 
        "content": "白日不到处，\n青春恰自来。\n苔花如米小，\n也学牡丹开。", 
        "explanation": "", 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "苔"
    }, 
    {
        "author": "毛泽东", 
        "content": "红军不怕远征难，\n万水千山只等闲。\n五岭逶迤腾细浪，\n乌蒙磅礴走泥丸。\n金沙水拍云崖暖，\n大渡桥横铁索寒。\n更喜岷山千里雪，\n三军过后尽开颜。", 
        "explanation": "", 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "长征"
    }, 
    {
        "author": "毛泽东", 
        "content": "独立寒秋，\n湘江北去，\n橘子洲头。\n看万山红遍，\n层林尽染；\n漫江碧透，\n百舸争流。\n鹰击长空，\n鱼翔浅底，\n万类霜天竞自由。\n怅寥廓，\n问苍茫大地，\n谁主沉浮？\n携来百侣曾游，\n忆往昔峥嵘岁月稠。\n恰同学少年，\n风华正茂；\n书生意气，\n挥斥方遒。\n指点江山，\n激扬文字，\n粪土当年万户侯。\n曾记否，\n到中流击水，\n浪遏飞舟！", 
        "explanation": "", 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "沁园春·长沙"
    }, 
    {
        "author": "毛泽东", 
        "content": "人生易老天难老，\n岁岁重阳。\n今又重阳，\n战地黄花分外香。\n一年一度秋风劲，\n不似春光。\n胜似春光，\n廖廓江天万里霜。", 
        "explanation": "", 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "采桑子·重阳"
    }, 
    {
        "author": "毛泽东", 
        "content": "北国风光，\n千里冰封，\n万里雪飘。\n望长城内外，\n惟馀莽莽；\n大河上下，\n顿失滔滔。\n山舞银蛇，\n原驰蜡象，\n欲与天公试比高。\n须晴日，\n看红妆素裹，\n分外妖娆。\n江山如此多娇，\n引无数英雄竞折腰。\n惜秦皇汉武，\n略输文采；\n唐宗宋祖，\n稍逊风骚。\n一代天骄，\n成吉思汗，\n只识弯弓射大雕。\n俱往矣，\n数风流人物，\n还看今朝。", 
        "explanation": "", 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "沁园春·雪"
    }, 
    {
        "author": "毛泽东", 
        "content": "大雨落幽燕，\n白浪滔天，\n秦皇岛外打鱼船。\n一片汪洋都不见，\n知向谁边？\n往事越千年，\n魏武挥鞭，\n东临碣石有遗篇。\n萧瑟秋风今又是，\n换了人间。", 
        "explanation": "", 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "浪淘沙·北戴河"
    }, 
    {
        "author": "毛泽东", 
        "content": "风雨送春归，\n飞雪迎春到。\n已是悬崖百丈冰，\n犹有花枝俏。\n俏也不争春，\n只把春来报。\n待到山花烂漫时，\n她在丛中笑。", 
        "explanation": "", 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "卜算子·咏梅"
    }, 
    {
        "author": "王维", 
        "content": "人闲桂花落，\n夜静春山空。\n月出惊山鸟，\n时鸣春涧中。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "鸟鸣涧"
    }, 
    {
        "author": "曹植", 
        "content": "煮豆燃豆萁，\n豆在釜中泣。\n本是同根生，\n相煎何太急？", 
        "explanation": "", 
        "note": "", 
        "period": "魏晋", 
        "prologue": "", 
        "style": "", 
        "subtitle": "", 
        "title": "七步诗"
    }, 
    {
        "author": "杜甫", 
        "content": "暮投石壕村，\n有吏夜捉人。\n老翁逾墙走，\n老妇出门看。\n吏呼一何怒！\n妇啼一何苦！\n听妇前致词：\n三男邺城戍。\n一男附书至，\n二男新战死。\n存者且偷生，\n死者长已矣！\n室中更无人，\n惟有乳下孙。\n有孙母未去，\n出入无完裙。\n老妪力虽衰，\n请从吏夜归。\n急应河阳役，\n犹得备晨炊。\n夜久语声绝，\n如闻泣幽咽。\n天明登前途，\n独与老翁别。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "石壕吏"
    }, 
    {
        "author": "孟浩然", 
        "content": "移舟泊烟渚，\n日暮客愁新。\n野旷天低树，\n江清月近人。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "宿建德江"
    }, 
    {
        "author": "邵雍", 
        "content": "一去二三里，\n烟村四五家。\n亭台六七座，\n八九十枝花。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "山村"
    }, 
    {
        "author": "白居易", 
        "content": "谁道群生性命微，\n一般骨肉一般皮。\n劝君莫打枝头鸟，\n子在巢中望母归。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "鸟"
    }, 
    {
        "author": "李白", 
        "content": "危楼高百尺，\n手可摘星辰。\n不敢高声语，\n恐惊天上人。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "夜宿山寺"
    }, 
    {
        "author": "寇准", 
        "content": "只有天在上，\n更无山与齐。\n举头红日近，\n回首白云低。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "华山"
    }, 
    {
        "author": "杨万里", 
        "content": "篱落疏疏一径深，\n树头花落未成阴。\n儿童急走追黄蝶，\n飞入菜花无处寻。", 
        "explanation": "", 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "宿新市徐公店"
    }, 
    {
        "author": "卢纶", 
        "content": "林暗草惊风，\n将军夜引弓。\n平明寻白羽，\n没在石棱中。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "塞下曲"
    }, 
    {
        "author": "杜牧", 
        "content": "银烛秋光冷画屏，\n轻罗小扇扑流萤。\n天阶夜色凉如水，\n坐看牵牛织女星。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "秋夕"
    }, 
    {
        "author": "白居易", 
        "content": "一道残阳铺水中，\n半江瑟瑟半江红。\n可怜九月初三夜，\n露似珍珠月似弓。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "暮江吟"
    }, 
    {
        "author": "戴叔伦", 
        "content": "凉月如眉挂柳湾，\n越中山色镜中看。\n兰溪三日桃花雨，\n半夜鲤鱼来上滩。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "兰溪棹歌"
    }, 
    {
        "author": "张旭", 
        "content": "隐隐飞桥隔野烟，\n石矶西畔问渔船。\n桃花尽日随流水，\n洞在清溪何处边。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "桃花溪"
    }, 
    {
        "author": "阮元", 
        "content": "交流四水抱城斜，\n散作千溪遍万家。\n深处种菱浅种稻，\n不深不浅种荷花。", 
        "explanation": "", 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "吴兴杂诗"
    }, 
    {
        "author": "查慎行", 
        "content": "月黑见渔灯，\n孤光一点萤。\n微微风簇浪，\n散作满河星。", 
        "explanation": "", 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "舟夜书所见"
    }, 
    {
        "author": "杜甫", 
        "content": "胡马大宛名，\n锋棱瘦骨成。\n竹批双耳峻，\n风入四蹄轻。\n所向无空阔，\n真堪托死生。\n骁腾有如此，\n万里可横行。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "房兵曹胡马"
    }, 
    {
        "author": "李贺", 
        "content": "大漠沙如雪，\n燕山月似钩。\n何当金络脑，\n快走踏清秋。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "马诗"
    }, 
    {
        "author": "白居易", 
        "content": "白浪茫茫与海连，\n平沙浩浩四无边。\n暮去朝来淘不住，\n遂令东海变桑田。", 
        "explanation": "", 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "浪淘沙"
    }, 
    {
        "author": "程颢", 
        "content": "云淡风轻近午天，\n傍花随柳过前川。\n时人不识余心乐，\n将谓偷闲学少年。", 
        "explanation": "", 
        "note": "这是一首即景抒情诗，平淡中有至味。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "春日偶成"
    }, 
    {
        "author": "苏轼", 
        "content": "春宵一刻值千金，\n花有清香月有阴。\n歌管楼台声细细，\n秋千院落夜沉沉。", 
        "explanation": "", 
        "note": "这是一首描写春夜迷人景色的诗篇。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "春宵"
    }, 
    {
        "author": "王安石", 
        "content": "金炉香烬漏声残，\n剪剪轻风阵阵寒。\n春色恼人眠不得，\n月移花影上栏杆。", 
        "explanation": "", 
        "note": "这首诗用时令（春天）、时间（深夜）、环境（月影风寒）作陪衬，刻划出诗人凄凉、苦闷、无奈的心境。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "春夜"
    }, 
    {
        "author": "苏轼", 
        "content": "东风袅袅泛崇光，\n香雾空蒙月转廊。\n只恐夜深花睡去，\n故烧高烛照红妆。", 
        "explanation": "", 
        "note": "这首诗描写海棠在春夜开放时的景色。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "海棠"
    }, 
    {
        "author": "僧志南", 
        "content": "古木阴中系短篷，\n杖藜扶我过桥东。\n沾衣欲湿杏花雨，\n吹面不寒杨柳风。", 
        "explanation": "", 
        "note": "这是一首春游即景诗，描绘了春日的景象和诗人游春的喜悦心情。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "绝句"
    }, 
    {
        "author": "李白", 
        "content": "兰陵美酒郁金香，\n玉碗盛来琥珀光。\n但使主人能醉客，\n不知何处是他乡。", 
        "explanation": "", 
        "note": "这首诗是写诗人于旅途中在外作客，由于得到主人盛情款待而开怀畅饮，没有身在异乡的孤寂和烦恼。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "客中行"
    }, 
    {
        "author": "王安石", 
        "content": "茅檐常扫净无苔，\n花木成蹊手自栽。\n一水护田将绿绕，\n两山排闼送青来。", 
        "explanation": "", 
        "note": "这是一首题壁诗。诗中描写湖阴先生（王安石在金陵紫金山的邻居杨德逢的外号）家的幽雅环境和初夏景色。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "书湖阴先生壁"
    }, 
    {
        "author": "刘禹锡", 
        "content": "朱雀桥边野草花，\n乌衣巷口夕阳斜。\n旧时王谢堂前燕，\n飞入寻常百姓家。", 
        "explanation": "", 
        "note": "这是一首凭吊王、谢世族衰败，乌衣巷今昔变迁的讽刺诗。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "乌衣巷"
    }, 
    {
        "author": "苏轼", 
        "content": "荷尽已无擎雨盖，\n菊残犹有傲霜枝。\n一年好景君须记，\n最是橙黄橘绿时。", 
        "explanation": "", 
        "note": "这是诗人冬天作的即景诗，但有以物喻人的用意。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "赠刘景文"
    }, 
    {
        "author": "李商隐", 
        "content": "初闻征雁已无蝉，\n百尺楼台水接天。\n青女素娥俱耐冷，\n月中霜里斗婵娟。", 
        "explanation": "", 
        "note": "这是一首吟咏霜月的诗。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "霜月"
    }, 
    {
        "author": "卢梅坡", 
        "content": "梅雪争春未肯降，\n骚人阁笔费评章。\n梅须逊雪三分白，\n雪却输梅一段香。", 
        "explanation": "", 
        "note": "这首诗描写梅雪俱佳，各有千秋。", 
        "period": "", 
        "prologue": "", 
        "style": "七言绝句", 
        "subtitle": "", 
        "title": "雪梅 其一"
    }, 
    {
        "author": "晏殊", 
        "content": "油壁香车不再逢，\n峡云无迹任西东。\n梨花院落溶溶月，\n柳絮池塘淡淡风。\n几日寂寥伤酒后，\n一番萧索禁烟中。\n鱼书欲寄何由达，\n水远山长处处同。", 
        "explanation": "", 
        "note": "这是一首描写情人分离后思念之情的诗。", 
        "period": "", 
        "prologue": "", 
        "style": "七言律诗", 
        "subtitle": "", 
        "title": "寓意"
    }, 
    {
        "author": "刘禹锡", 
        "content": "何处秋风至，\n萧萧送雁群。\n朝来入庭树，\n孤客最先闻。", 
        "explanation": "", 
        "note": "这是客居他乡的诗人有感于萧瑟秋风的到来，北雁南飞，触发伤秋思乡之情而写的一首诗。", 
        "period": "", 
        "prologue": "", 
        "style": "五言绝句", 
        "subtitle": "", 
        "title": "秋风引"
    }, 
    {
        "author": "薛莹", 
        "content": "落日五湖游，\n烟波处处愁。\n浮沉千古事，\n谁与问东流？", 
        "explanation": "", 
        "note": "这是作者秋天游太湖（一名五湖，又名震泽）怀古而作。", 
        "period": "", 
        "prologue": "", 
        "style": "五言绝句", 
        "subtitle": "", 
        "title": "秋日湖上"
    }, 
    {
        "author": "李白", 
        "content": "江城如画里，\n山晚望晴空。\n两水夹明镜，\n双桥落彩虹。\n人烟寒橘柚，\n秋色老梧桐。\n谁念北楼上，\n临风怀谢公？", 
        "explanation": "", 
        "note": "这首诗是诗人在一个秋天傍晚登上宣城谢脁楼观赏风景感怀而作。李白一生低首谢宣城，对齐代诗人谢脁艺术成就极为推崇，这首诗正反映了李白对谢脁的敬仰、怀念之情。", 
        "period": "", 
        "prologue": "", 
        "style": "五言律诗", 
        "subtitle": "", 
        "title": "秋登宣城谢北楼"
    }
]