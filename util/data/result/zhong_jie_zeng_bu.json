[
    {
        "author": "毛泽东", 
        "content": "西风烈，\n长空雁叫霜晨月。\n霜晨月，\n马蹄声碎，\n喇叭声咽。\n雄关漫道真如铁，\n而今迈步从头越。\n从头越，\n苍山如海，\n残阳如血。", 
        "explanation": "", 
        "level": 0, 
        "note": "", 
        "period": "现代", 
        "prologue": "", 
        "style": "", 
        "subtitle": "", 
        "title": "忆秦娥·娄山关"
    }, 
    {
        "author": "秋瑾", 
        "content": "小住京华,\n早又是,\n中秋佳节。\n为篱下,\n黄花开遍,\n秋容如拭。\n四面歌残终破楚,\n八年风味徒思浙。\n苦将侬,\n强派作娥眉,\n殊未屑!\n身不得,\n男儿列。\n心却比,\n男儿烈!\n算平生肝胆,\n因人常热。\n俗子胸襟谁识我?\n英雄末路当磨折。\n莽红尘，\n何处觅知音？\n青衫湿！", 
        "explanation": "", 
        "level": 0, 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "满江红"
    }, 
    {
        "author": "苏轼", 
        "content": "十年生死两茫茫，\n不思量，\n自难忘。\n千里孤坟，\n无处话凄凉。\n纵使相逢应不识，\n尘满面，\n鬓如霜。\n夜来幽梦忽还乡，\n小轩窗，\n正梳妆，\n相顾无言，\n惟有泪千行。\n料得年年肠断处，\n明月夜，\n短松冈。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "江城子·乙卯正月二十日夜记梦"
    }, 
    {
        "author": "辛弃疾", 
        "content": "郁孤台下清江水，\n中间多少行人泪!\n西北望长安，\n可怜无数山!\n青山遮不住，\n毕竟东流去。\n江晚正愁余，\n山深闻鹧鸪。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "菩萨蛮·书江西造口壁"
    }, 
    {
        "author": "李清照", 
        "content": "寻寻觅觅，\n冷冷清清，\n凄凄惨惨戚戚。\n乍暖还寒时候，\n最难将息。\n三杯两盏淡酒，\n怎敌他、晚来风急？\n雁过也，\n正伤心，\n却是旧时相识。\n满地黄花堆积，\n憔悴损，\n如今有谁堪摘？\n守着窗儿，\n独自怎生得黑？\n梧桐更兼细雨，\n到黄昏、点点滴滴。\n这次第，\n怎一个愁字了得？", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "声声慢"
    }, 
    {
        "author": "曹操", 
        "content": "对酒当歌，\n人生几何？\n譬如朝露，\n去日苦多。\n慨当以慷，\n忧思难忘。\n何以解忧？\n唯有杜康。\n青青子衿，\n悠悠我心。\n但为君故，\n沉吟至今。\n呦呦鹿鸣，\n食野之苹。\n我有嘉宾，\n鼓瑟吹笙。\n明明如月，\n何时可掇？\n忧从中来，\n不可断绝。\n越陌度阡，\n枉用相存。\n契阔谈宴，\n心念旧恩。\n月明星稀，\n乌鹊南飞。\n绕树三匝，\n何枝可依？\n山不厌高，\n海不厌深。\n周公吐哺，\n天下归心。", 
        "explanation": "", 
        "level": 0, 
        "note": "", 
        "period": "汉", 
        "prologue": "", 
        "style": "", 
        "subtitle": "其一", 
        "title": "短歌行"
    }, 
    {
        "author": "张若虚", 
        "content": "春江潮水连海平，\n海上明月共潮生。\n滟滟随波千万里，\n何处春江无月明！\n江流宛转绕芳甸，\n月照花林皆似霰。\n空里流霜不觉飞，\n汀上白沙看不见。\n江天一色无纤尘，\n皎皎空中孤月轮。\n江畔何人初见月？\n江月何年初照人？\n人生代代无穷已，\n江月年年只相似。\n不知江月待何人，\n但见长江送流水。\n白云一片去悠悠，\n青枫浦上不胜愁。\n谁家今夜扁舟子？\n何处相思明月楼？\n可怜楼上月徘徊，\n应照离人妆镜台。\n玉户帘中卷不去，\n捣衣砧上拂还来。\n此时相望不相闻，\n愿逐月华流照君。\n鸿雁长飞光不度，\n鱼龙潜跃水成文。\n昨夜闲潭梦落花，\n可怜春半不还家。\n江水流春去欲尽，\n江潭落月复西斜。\n斜月沉沉藏海雾，\n碣石潇湘无限路。\n不知乘月几人归，\n落月摇情满江树。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "春江花月夜"
    }, 
    {
        "author": "高适", 
        "content": "六翮飘飖私自怜，\n一离京洛十余年。\n丈夫贫贱应未足，\n今日相逢无酒钱。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "其二", 
        "title": "别董大"
    }, 
    {
        "author": "杜甫", 
        "content": "黄师塔前江水东,\n春光懒困倚微风。\n桃花一簇开无主,\n可爱深红爱浅红?", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "其五", 
        "title": "江畔独步寻花"
    }, 
    {
        "author": "贺知章", 
        "content": "离别家乡岁月多，\n近来人事半消磨。\n惟有门前镜湖水，\n春风不改旧时波。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "其二", 
        "title": "回乡偶书"
    }, 
    {
        "author": "龚自珍", 
        "content": "浩荡离愁白日斜,\n吟鞭东指即天涯。\n落红不是无情物,\n化作春泥更护花。", 
        "explanation": "", 
        "level": 0, 
        "note": "", 
        "period": "清", 
        "prologue": "", 
        "style": "", 
        "subtitle": "其五", 
        "title": "己亥杂诗"
    }, 
    {
        "author": "曹操", 
        "content": "神龟虽寿，\n犹有竟时。\n螣蛇乘雾，\n终为土灰。\n老骥伏枥，\n志在千里。\n烈士暮年，\n壮心不已。\n盈缩之期，\n不但在天。\n养怡之福，\n可得永年。\n幸甚至哉！\n歌以咏志", 
        "explanation": "", 
        "level": 0, 
        "note": "", 
        "period": "东汉", 
        "prologue": "", 
        "style": "", 
        "subtitle": "", 
        "title": "龟虽寿"
    }, 
    {
        "author": "辛弃疾", 
        "content": "明月别枝惊鹊，\n清风半夜鸣蝉。\n稻花香里说丰年，\n听取蛙声一片。\n七八个星天外，\n两三点雨山前。\n旧时茅店社林边，\n路转溪头忽见。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "西江月·夜行黄沙道中"
    }, 
    {
        "author": "孟浩然", 
        "content": "故人具鸡黍，\n邀我至田家。\n绿树村边合，\n青山郭外斜。\n开轩面场圃，\n把酒话桑麻。\n待到重阳日，\n还来就菊花。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "过故人庄"
    }, 
    {
        "author": "常建", 
        "content": "清晨入古寺，\n初日照高林。\n竹径通幽处，\n禅房花木深。\n山光悦鸟性，\n潭影空人心。\n万籁此俱寂，\n但余钟磬声。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "题破山寺后禅院"
    }, 
    {
        "author": "杨万里", 
        "content": "莫言下岭便无难，\n赚得行人错喜欢。\n正入万山圈子里，\n一山放出一山拦。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "过松源晨炊漆公店"
    }, 
    {
        "author": "李清照", 
        "content": "常记溪亭日暮，\n沉醉不知归路。\n兴尽晚回舟，\n误入藕花深处。\n争渡，\n争渡，\n惊起一滩鸥鹭。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "如梦令·常记溪亭日暮"
    }, 
    {
        "author": "吴均", 
        "content": "山际见来烟，\n竹中窥落日。\n鸟向檐上飞，\n云从窗里出。", 
        "explanation": "", 
        "level": 0, 
        "note": "", 
        "period": "南北朝", 
        "prologue": "", 
        "style": "", 
        "subtitle": "", 
        "title": "山中杂诗"
    }, 
    {
        "author": "李白", 
        "content": "峨嵋山月半轮秋，\n影入平羌江水流。\n夜发清溪向三峡，\n思君不见下渝州。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "峨眉山月歌"
    }, 
    {
        "author": "李白", 
        "content": "谁家玉笛暗飞声，\n散入东风满洛城。\n此夜曲中闻折柳，\n何人不起故园情。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "春夜洛城闻笛"
    }, 
    {
        "author": "岑参", 
        "content": "故园东望路漫漫，\n双袖龙钟泪不乾。\n马上相逢无纸笔，\n凭君传语报平安。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "逢入京使"
    }, 
    {
        "author": "杜甫", 
        "content": "岐王宅里寻常见，\n崔九堂前几度闻。\n正是江南好风景，\n落花时节又逢君。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "江南逢李龟年"
    }, 
    {
        "author": "刘长卿", 
        "content": "苍苍竹林寺，\n杳杳钟声晚。\n荷笠带夕阳，\n青山独归远。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "送灵澈上人"
    }, 
    {
        "author": "赵师秀", 
        "content": "黄梅时节家家雨，\n青草池塘处处蛙。\n有约不来过夜半，\n闲敲棋子落灯花。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "约客"
    }, 
    {
        "author": "赵翼", 
        "content": "李杜诗篇万古传，\n如今已觉不新鲜。\n江山代有才人出，\n各领风骚数百年。", 
        "explanation": "", 
        "level": 0, 
        "note": "", 
        "period": "清", 
        "prologue": "", 
        "style": "", 
        "subtitle": "", 
        "title": "论诗"
    }, 
    {
        "author": "陶渊明", 
        "content": "种豆南山下，\n草盛豆苗稀。\n晨兴理荒秽，\n带月荷锄归。\n道狭草木长，\n夕露沾我衣。\n衣沾不足惜，\n但使愿无违。", 
        "explanation": "", 
        "level": 0, 
        "note": "", 
        "period": "东晋", 
        "prologue": "", 
        "style": "", 
        "subtitle": "其三", 
        "title": "归园田居"
    }, 
    {
        "author": "李白", 
        "content": "渡远荆门外，\n来从楚国游。\n山随平野尽，\n江入大荒流。\n月下飞天镜，\n云生结海楼。\n仍怜故乡水，\n万里送行舟。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "渡荆门送别"
    }, 
    {
        "author": "杜甫", 
        "content": "细草微风岸，\n危樯独夜舟。\n星垂平野阔，\n月涌大江流。\n名岂文章著，\n官应老病休。\n飘飘何所似，\n天地一沙鸥。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "旅夜书怀"
    }, 
    {
        "author": "王绩", 
        "content": "东皋薄暮望，\n徙倚欲何依。\n树树皆秋色，\n山山唯落晖。\n牧人驱犊返，\n猎马带禽归。\n相顾无相识，\n长歌怀采薇。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "野望"
    }, 
    {
        "author": "孟浩然", 
        "content": "木落雁南渡，\n北风江上寒。\n我家襄水曲，\n遥隔楚云端。\n乡泪客中尽，\n孤帆天际看。\n迷津欲有问，\n平海夕漫漫。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "早寒江上有怀"
    }, 
    {
        "author": "孟浩然", 
        "content": "八月湖水平，\n涵虚混太清。\n气蒸云梦泽，\n波憾岳阳城。\n欲济无舟楫，\n端居耻圣明。\n坐观垂钓者，\n徒有羡鱼情。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "望洞庭赠张丞相"
    }, 
    {
        "author": "李白", 
        "content": "青山横北郭，\n白水绕东城。\n此地一为别，\n孤蓬万里征。\n浮云游子意，\n落日故人情。\n挥手自兹去，\n萧萧班马鸣。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "送友人"
    }, 
    {
        "author": "刘长卿", 
        "content": "日暮苍山远，\n天寒白屋贫。\n柴门闻犬吠，\n风雪夜归人。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "逢雪宿芙蓉山主人"
    }, 
    {
        "author": "李商隐", 
        "content": "向晚意不适，\n驱车登古原。\n夕阳无限好，\n只是近黄昏。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "登乐游原"
    }, 
    {
        "author": "刘禹锡", 
        "content": "自古逢秋悲寂寥，\n我言秋日胜春朝。\n晴空一鹤排云上，\n便引诗情到碧霄。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "秋词"
    }, 
    {
        "author": "刘禹锡", 
        "content": "何处秋风至？\n萧萧送雁群。\n朝来入庭树，\n孤客最先闻。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "秋风引"
    }, 
    {
        "author": "梅尧臣", 
        "content": "适与野情惬，\n千山高复低。\n好峰随处改，\n幽径独行迷。\n霜落熊升树，\n林空鹿饮溪。\n人家在何许，\n云外一声鸡。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "鲁山山行"
    }, 
    {
        "author": "苏轼", 
        "content": "山下兰芽短浸溪，\n松间沙路净无泥。\n萧萧暮雨子规啼。\n谁道人生无再少？\n门前流水尚能西！\n休将白发唱黄鸡。", 
        "explanation": "", 
        "level": 0, 
        "note": "", 
        "period": "宋", 
        "prologue": "游蕲水清泉寺，寺临兰溪，溪水西流。", 
        "style": "", 
        "subtitle": "", 
        "title": "浣溪沙"
    }, 
    {
        "author": "苏轼", 
        "content": "莫听穿林打叶声，\n何妨吟啸且徐行。\n竹杖芒鞋轻胜马，\n谁怕？\n一蓑烟雨任平生。\n料峭春风吹酒醒，\n微冷，\n山头斜照却相迎。\n回首向来萧瑟处，\n归去，\n也无风雨也无晴。", 
        "explanation": "", 
        "level": 0, 
        "note": "", 
        "period": "宋", 
        "prologue": "三月七日沙湖道中遇雨。雨具先去，同行皆狼狈，余独不觉。已而遂晴，故作此。", 
        "style": "", 
        "subtitle": "", 
        "title": "定风波"
    }, 
    {
        "author": "陆游", 
        "content": "僵卧孤村不自哀，\n尚思为国戍轮台。\n夜阑卧听风吹雨，\n铁马冰河入梦来。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "十一月四日风雨大作"
    }, 
    {
        "author": "陆游", 
        "content": "三万里河东入海,\n五千仞岳上摩天。\n遗民泪尽胡尘里,\n南望王师又一年。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "秋夜将晓篱门迎凉有感"
    }, 
    {
        "author": "刘桢", 
        "content": "亭亭山上松，\n瑟瑟谷中风。\n风声一何盛，\n松枝一何劲。\n冰霜正惨凄，\n终岁常端正。\n岂不罹凝寒？\n松柏本有性。", 
        "explanation": "", 
        "level": 0, 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "赠从弟"
    }, 
    {
        "author": "李白", 
        "content": "弃我去者，\n昨日之日不可留；\n乱我心者，\n今日之日多烦忧。\n长风万里送秋雁，\n对此可以酣高楼。\n蓬莱文章建安骨，\n中间小谢又清发。\n俱怀逸兴壮思飞，\n欲上青天揽明月。\n抽刀断水水更流，\n举杯销愁愁更愁。\n人生在世不称意，\n明朝散发弄扁舟。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "宣州谢朓楼饯别校书叔云"
    }, 
    {
        "author": "李白", 
        "content": "江城如画里，\n山晚望晴空。\n两水夹明镜，\n双桥落彩虹。\n人烟寒橘柚，\n秋色老梧桐。\n谁念北楼上，\n临风怀谢公。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "秋登宣城谢朓北楼"
    }, 
    {
        "author": "李煜", 
        "content": "林花谢了春红，\n太匆匆。\n无奈朝来寒雨晚来风。\n胭脂泪，\n相留醉，\n几时重。\n自是人生长恨水长东。", 
        "explanation": "", 
        "level": 0, 
        "note": "", 
        "period": "南唐", 
        "prologue": "", 
        "style": "", 
        "subtitle": "", 
        "title": "相见欢·林花谢了春红"
    }, 
    {
        "author": "李煜", 
        "content": "帘外雨潺潺，\n春意阑珊。\n罗衾不耐五更寒。\n梦里不知身是客，\n一晌贪欢。\n独自莫凭栏，\n无限江山，\n别时容易见时难。\n流水落花春去也，\n天上人间。", 
        "explanation": "", 
        "level": 0, 
        "note": "", 
        "period": "南唐", 
        "prologue": "", 
        "style": "", 
        "subtitle": "", 
        "title": "浪淘沙·帘外雨潺潺"
    }, 
    {
        "author": "辛弃疾", 
        "content": "茅檐低小，\n溪上青青草。\n醉里吴音相媚好,\n白发谁家翁媪？\n大儿锄豆溪东,\n中儿正织鸡笼；\n最喜小儿亡赖，\n溪头正剥莲蓬。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "清平乐·村居"
    }, 
    {
        "author": "温庭筠", 
        "content": "梳洗罢，\n独倚望江楼。\n过尽千帆皆不是，\n斜晖脉脉水悠悠。\n肠断白苹洲。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "望江南"
    }, 
    {
        "author": "李清照", 
        "content": "风住尘香花已尽，\n日晚倦梳头。\n物是人非事事休，\n欲语泪先流。\n闻说双溪春尚好，\n也拟泛轻舟。\n只恐双溪舴艋舟，\n载不动许多愁。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "武陵春"
    }, 
    {
        "author": "白居易", 
        "content": "田家少闲月，\n五月人倍忙。\n夜来南风起，\n小麦覆陇黄。\n妇姑荷箪食，\n童稚携壶浆。\n相随饷田去，\n丁壮在南冈。\n足蒸暑土气，\n背灼炎天光。\n力尽不知热，\n但惜夏日长。\n复有贫妇人，\n抱子在其旁。\n右手秉遗穗，\n左臂悬弊筐。\n听其相顾言，\n闻者为悲伤。\n田家输税尽，\n拾此充饥肠。\n今我何功德，\n曾不事农桑。\n吏禄三百石，\n岁晏有余粮。\n念此私自愧，\n尽日不能忘。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "观刈麦"
    }, 
    {
        "author": "刘方平", 
        "content": "更深月色半人家,\n北斗阑干南斗斜。\n今夜偏知春气暖,\n虫声新透绿窗纱。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "月夜"
    }, 
    {
        "author": "温庭筠", 
        "content": "晨起动征铎，\n客行悲故乡。\n鸡声茅店月，\n人迹板桥霜。\n槲叶落山路，\n枳花明驿墙。\n因思杜陵梦，\n凫雁满回塘。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "商山早行"
    }, 
    {
        "author": "陆游", 
        "content": "驿外断桥边，\n寂寞开无主。\n已是黄昏独自愁，\n更著风和雨。\n无意苦争春，\n一任群芳妒。\n零落成泥碾作尘，\n只有香如故。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "卜算子·咏梅"
    }, 
    {
        "author": "晏殊", 
        "content": "燕子来时新社，\n梨花落后清明。\n池上碧苔三四点，\n叶底黄鹂一两声。\n日长飞絮轻。\n巧笑东邻女伴，\n采桑径里逢迎。\n疑怪昨宵春梦好，\n元是今朝斗草赢。\n笑从双脸生。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "破阵子"
    }, 
    {
        "author": "苏轼", 
        "content": "簌簌衣巾落枣花，\n村南村北响缲车，\n牛衣古柳卖黄瓜。\n酒困路长惟欲睡，\n日高人渴漫思茶。\n敲门试问野人家。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "浣溪沙"
    }, 
    {
        "author": "李清照", 
        "content": "薄雾浓云愁永昼，\n瑞脑消金兽。\n佳节又重阳，\n玉枕纱橱，\n半夜凉初透。\n东篱把酒黄昏后，\n有暗香盈袖。\n莫道不消魂，\n帘卷西风，\n人比黄花瘦。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "醉花阴"
    }, 
    {
        "author": "韩愈", 
        "content": "一封朝奏九重天，\n夕贬潮州路八千。\n欲为圣明除弊事，\n肯将衰朽惜残年！\n云横秦岭家何在？\n雪拥蓝关马不前。\n知汝远来应有意，\n好收吾骨瘴江边。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "左迁至蓝关示侄孙湘"
    }, 
    {
        "author": "王观", 
        "content": "水是眼波横，\n山是眉峰聚。\n欲问行人去那边？\n眉眼盈盈处。\n才始送春归，\n又送君归去。\n若到江南赶上春，\n千万和春住。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "卜算子·送鲍浩然之浙东"
    }, 
    {
        "author": "夏完淳", 
        "content": "三年羁旅客，\n今日又南冠。\n无限山河泪，\n谁言天地宽！\n已知泉路近，\n欲别故乡难。\n毅魄归来日，\n灵旗空际看。", 
        "explanation": "", 
        "level": 0, 
        "note": "", 
        "period": "明", 
        "prologue": "", 
        "style": "", 
        "subtitle": "", 
        "title": "别云间"
    }, 
    {
        "author": "白居易", 
        "content": "时难年荒世业空，\n弟兄羁旅各西东。\n田园寥落干戈后，\n骨肉流离道路中。\n吊影分为千里雁，\n辞根散作九秋蓬。\n共看明月应垂泪，\n一夜乡心五处同。", 
        "explanation": "", 
        "level": 0, 
        "note": "", 
        "period": "唐", 
        "prologue": "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。", 
        "style": "", 
        "subtitle": "", 
        "title": "望月有感"
    }, 
    {
        "author": "岑参", 
        "content": "君不见走马川行雪海边，\n平沙莽莽黄入天。\n轮台九月风夜吼，\n一川碎石大如斗，\n随风满地石乱走。\n匈奴草黄马正肥，\n金山西见烟尘飞，\n汉家大将西出师。\n将军金甲夜不脱，\n半夜军行戈相拨，\n风头如刀面如割。\n马毛带雪汗气蒸，\n五花连钱旋作冰，\n幕中草檄砚水凝。\n虏骑闻之应胆慑，\n料知短兵不敢接，\n车师西门伫献捷。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "走马川行奉送封大夫出师西征"
    }, 
    {
        "author": "杨炯", 
        "content": "烽火照西京，\n心中自不平。\n牙璋辞凤阙，\n铁骑绕龙城。\n雪暗凋旗画，\n风多杂鼓声。\n宁为百夫长，\n胜作一书生。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "从军行"
    }, 
    {
        "author": "白居易", 
        "content": "汉皇重色思倾国，\n御宇多年求不得。\n杨家有女初长成，\n养在深闺人未识。\n天生丽质难自弃，\n一朝选在君王侧。\n回眸一笑百媚生，\n六宫粉黛无颜色。\n春寒赐浴华清池，\n温泉水滑洗凝脂。\n侍儿扶起娇无力，\n始是新承恩泽时。\n云鬓花颜金步摇，\n芙蓉帐暖度春宵。\n春宵苦短日高起，\n从此君王不早朝。\n承欢侍宴无闲暇，\n春从春游夜专夜。\n后宫佳丽三千人，\n三千宠爱在一身。\n金屋妆成娇侍夜，\n玉楼宴罢醉和春。\n姊妹弟兄皆列土，\n可怜光彩生门户。\n遂令天下父母心，\n不重生男重生女。\n骊宫高处入青云，\n仙乐风飘处处闻。\n缓歌谩舞凝丝竹，\n尽日君王看不足。\n渔阳鼙鼓动地来，\n惊破霓裳羽衣曲。\n九重城阙烟尘生，\n千乘万骑西南行。\n翠华摇摇行复止，\n西出都门百余里。\n六军不发无奈何，\n宛转蛾眉马前死。\n花钿委地无人收，\n翠翘金雀玉搔头。\n君王掩面救不得，\n回看血泪相和流。\n黄埃散漫风萧索，\n云栈萦纡登剑阁。\n峨嵋山下少人行，\n旌旗无光日色薄。\n蜀江水碧蜀山青，\n圣主朝朝暮暮情。\n行宫见月伤心色，\n夜雨闻铃肠断声。\n天旋地转回龙驭，\n到此踌躇不能去。\n马嵬坡下泥土中，\n不见玉颜空死处。\n君臣相顾尽沾衣，\n东望都门信马归。\n归来池苑皆依旧，\n太液芙蓉未央柳。\n芙蓉如面柳如眉，\n对此如何不泪垂。\n春风桃李花开日，\n秋雨梧桐叶落时。\n西宫南内多秋草，\n落叶满阶红不扫。\n梨园弟子白发新，\n椒房阿监青娥老。\n夕殿萤飞思悄然，\n孤灯挑尽未成眠。\n迟迟钟鼓初长夜，\n耿耿星河欲曙天。\n鸳鸯瓦冷霜华重，\n翡翠衾寒谁与共。\n悠悠生死别经年，\n魂魄不曾来入梦。\n临邛道士鸿都客，\n能以精诚致魂魄。\n为感君王辗转思，\n遂教方士殷勤觅。\n排空驭气奔如电，\n升天入地求之遍。\n上穷碧落下黄泉，\n两处茫茫皆不见。\n忽闻海上有仙山，\n山在虚无缥渺间。\n楼阁玲珑五云起，\n其中绰约多仙子。\n中有一人字太真，\n雪肤花貌参差是。\n金阙西厢叩玉扃，\n转教小玉报双成。\n闻道汉家天子使，\n九华帐里梦魂惊。\n揽衣推枕起徘徊，\n珠箔银屏迤逦开。\n云鬓半偏新睡觉，\n花冠不整下堂来。\n风吹仙袂飘飘举，\n犹似霓裳羽衣舞。\n玉容寂寞泪阑干，\n梨花一枝春带雨。\n含情凝睇谢君王，\n一别音容两渺茫。\n昭阳殿里恩爱绝，\n蓬莱宫中日月长。\n回头下望人寰处，\n不见长安见尘雾。\n惟将旧物表深情，\n钿合金钗寄将去。\n钗留一股合一扇，\n钗擘黄金合分钿。\n但教心似金钿坚，\n天上人间会相见。\n临别殷勤重寄词，\n词中有誓两心知。\n七月七日长生殿，\n夜半无人私语时。\n在天愿作比翼鸟，\n在地愿为连理枝。\n天长地久有时尽，\n此恨绵绵无绝期。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "长恨歌"
    }, 
    {
        "author": "李白", 
        "content": "噫吁嚱，\n危乎高哉！\n蜀道之难，\n难于上青天！\n蚕丛及鱼凫，\n开国何茫然！\n尔来四万八千岁，\n不与秦塞通人烟。\n西当太白有鸟道，\n可以横绝峨眉巅。\n地崩山摧壮士死，\n然后天梯石栈相钩连。\n上有六龙回日之高标，\n下有冲波逆折之回川。\n黄鹤之飞尚不得过，\n猿猱欲度愁攀援。\n(攀援一作：\n攀缘)青泥何盘盘，\n百步九折萦岩峦。\n扪参历井仰胁息，\n以手抚膺坐长叹。\n问君西游何时还？\n畏途巉岩不可攀。\n但见悲鸟号古木，\n雄飞雌从绕林间。\n又闻子规啼夜月，\n愁空山。\n蜀道之难,\n难于上青天，\n使人听此凋朱颜！\n连峰去天不盈尺，\n枯松倒挂倚绝壁。\n飞湍瀑流争喧豗，\n砯崖转石万壑雷。\n其险也如此，\n嗟尔远道之人胡为乎来哉！\n(也如此一作：\n也若此)剑阁峥嵘而崔嵬，\n一夫当关，\n万夫莫开。\n所守或匪亲，\n化为狼与豺。\n朝避猛虎，\n夕避长蛇；\n磨牙吮血，\n杀人如麻。\n锦城虽云乐，\n不如早还家。\n蜀道之难,\n难于上青天，\n侧身西望长咨嗟！", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "蜀道难"
    }, 
    {
        "author": "杜甫", 
        "content": "玉露凋伤枫树林，\n巫山巫峡气萧森。\n江间波浪兼天涌，\n塞上风云接地阴。\n丛菊两开他日泪，\n孤舟一系故园心。\n寒衣处处催刀尺，\n白帝城高急暮砧。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "其一", 
        "title": "秋兴"
    }, 
    {
        "author": "岳飞", 
        "content": "怒发冲冠，\n凭阑处，\n潇潇雨歇。\n抬望眼，\n仰天长啸，\n壮怀激烈。\n三十功名尘与土，\n八千里路云和月。\n莫等闲，\n白了少年头，\n空悲切！\n靖康耻，\n犹未雪；\n臣子恨，\n何时灭？\n驾长车，\n踏破贺兰山缺。\n壮志饥餐胡虏肉，\n笑谈渴饮匈奴血。\n待从头，\n收拾旧山河，\n朝天阙！", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "满江红"
    }, 
    {
        "author": "杜甫", 
        "content": "车辚辚，\n马萧萧，\n行人弓箭各在腰。\n耶娘妻子走相送，\n尘埃不见咸阳桥。\n牵衣顿足拦道哭，\n哭声直上干云霄。\n道旁过者问行人，\n行人但云点行频。\n或从十五北防河，\n便至四十西营田。\n去时里正与裹头，\n归来头白还戍边。\n边庭流血成海水，\n武皇开边意未已。\n君不闻汉家山东二百州，\n千村万落生荆杞。\n纵有健妇把锄犁，\n禾生陇亩无东西。\n况复秦兵耐苦战，\n被驱不异犬与鸡。\n/长者虽有问，\n役夫敢申恨？\n且如今年冬，\n未休关西卒。\n县官急索租，\n租税从何出？\n信知生男恶，\n反是生女好。\n生女犹得嫁比邻，\n生男埋没随百草。\n君不见青海头，\n古来白骨无人收。\n新鬼烦冤旧鬼哭，\n天阴雨湿声啾啾。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "兵车行"
    }, 
    {
        "author": "王维 　", 
        "content": "红豆生南国，\n春来发几枝？\n愿君多采撷，\n此物最相思。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "相思"
    }, 
    {
        "author": "柳永", 
        "content": "对潇潇暮雨洒江天，\n一番洗清秋。\n渐霜风凄紧，\n关河冷落，\n残照当楼。\n是处红衰翠减，\n苒苒物华休。\n惟有长江水，\n无语东流。\n不忍登高临远，\n望故乡渺邈，\n归思难收。\n叹年来踪迹，\n何事苦淹留？\n想佳人妆楼颙望，\n误几回、天际识归舟？\n争知我，\n倚栏杆处，\n正恁凝愁。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "八声甘州"
    }, 
    {
        "author": "柳永　", 
        "content": "伫倚危楼风细细，\n望极春愁，\n黯黯生天际。\n草色烟光残照里，\n无言谁会凭阑意。\n拟把疏狂图一醉，\n对酒当歌，\n强乐还无味。\n衣带渐宽终不悔，\n为伊消得人憔悴。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "蝶恋花"
    }, 
    {
        "author": "苏轼", 
        "content": "似花还似非花，\n也无人惜从教坠。\n抛家傍路，\n思量却是，\n无情有思。\n萦损柔肠，\n困酣娇眼，\n欲开还闭。\n梦随风万里，\n寻郎去处，\n又还被、莺呼起。\n不恨此花飞尽，\n恨西园、落红难缀。\n晓来雨过，\n遗踪何在，\n一池萍碎。\n春色三分，\n二分尘土，\n一分流水。\n细看来，\n不是杨花点点，\n是离人泪。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "水龙吟·次韵章质夫杨花词"
    }, 
    {
        "author": "杜甫", 
        "content": "昔闻洞庭水，\n今上岳阳楼。\n　　吴楚东南坼，\n乾坤日夜浮。\n　　亲朋无一字，\n老病有孤舟。\n　　戎马关山北，\n凭轩涕泗流。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "登岳阳楼"
    }, 
    {
        "author": "刘禹锡　　", 
        "content": "王濬楼船下益州，\n金陵王气黯然收。\n千寻铁锁沉江底，\n一片降幡出石头。\n人世几回伤往事，\n山形依旧枕寒流。\n今逢四海为家日，\n故垒萧萧芦荻秋。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "西塞山怀古"
    }, 
    {
        "author": "柳永", 
        "content": "寒蝉凄切，\n对长亭晚，\n骤雨初歇。\n都门帐饮无绪，\n留恋处，\n兰舟催发。\n执手相看泪眼，\n竟无语凝噎。\n念去去、千里烟波，\n暮霭沉沉楚天阔。\n多情自古伤离别，\n更那堪、冷落清秋节！\n今宵酒醒何处？\n杨柳岸，\n晓风残月。\n此去经年，\n应是良辰好景虚设。\n便纵有千种风情，\n更与何人说？", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "雨霖铃"
    }, 
    {
        "author": "辛弃疾", 
        "content": "更能消几番风雨，\n匆匆春又归去。\n惜春长怕花开早，\n何况落红无数。\n春且住，\n见说到，\n天涯芳草无归路。\n怨春不语。\n算只有殷勤，\n画檐蛛网，\n尽日惹风絮。\n长门事，\n准拟佳期又误。\n蛾眉曾有人妒。\n千金纵买相如赋，\n脉脉此情谁诉？\n君莫舞，\n君不见、玉环飞燕皆尘土！\n闲愁最苦。\n休去倚危栏，\n斜阳正在，\n烟柳断肠处。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "摸鱼儿"
    }, 
    {
        "author": "项羽 　　", 
        "content": "力拔山兮气盖世。\n时不利兮骓不逝。\n骓不逝兮可奈何！\n虞兮虞兮奈若何！", 
        "explanation": "", 
        "level": 0, 
        "note": "", 
        "period": "秦", 
        "prologue": "", 
        "style": "", 
        "subtitle": "", 
        "title": "垓下歌"
    }, 
    {
        "author": "汉乐府", 
        "content": "上邪，\n我欲与君相知，\n长命无绝衰。\n山无陵，\n江水为竭。\n冬雷震震，\n夏雨雪。\n天地合，\n乃敢与君绝！", 
        "explanation": "", 
        "level": 0, 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "上邪"
    }, 
    {
        "author": "小雅", 
        "content": "采薇采薇，\n薇亦作止。\n曰归曰归，\n岁亦莫止。\n靡室靡家，\n玁狁之故。\n不遑启用，\n玁狁之故。\n采薇采薇，\n薇亦柔止。\n曰归曰归，\n心亦忧止。\n忧心烈烈，\n载饥载渴。\n我戌未定，\n靡使归聘！\n采薇采薇，\n薇亦刚止。\n曰归曰归，\n岁亦阳止。\n王事靡盬，\n不遑启处。\n忧心也疚，\n我行不来！\n彼尔维何？\n维常之华。\n彼路斯何？\n君子之车。\n戎车既驾，\n四牡业业。\n岂敢定居？\n一月三捷。\n驾彼四牡，\n四牡业业。\n君子所依，\n小人所腓。\n四牡翼翼，\n象弭鱼服。\n岂不日戒，\n玁狁孔棘。\n昔我往矣，\n杨柳依依；\n今我来思，\n雨雪霏霏。\n行道迟迟，\n载渴载饥。\n我心伤悲，\n莫知我哀！", 
        "explanation": "", 
        "level": 0, 
        "note": "", 
        "period": "诗经", 
        "prologue": "", 
        "style": "", 
        "subtitle": "", 
        "title": "采薇"
    }, 
    {
        "author": "辛弃疾", 
        "content": "楚天千里清秋，\n水随天去秋无际。\n遥岑远目，\n献愁供恨，\n玉簪螺髻。\n落日楼头，\n断鸿声里，\n江南游子。\n把吴钩看了，\n栏杆拍遍，\n无人会，\n登临意。\n休说鲈鱼堪脍，\n尽西风，\n季鹰归未？\n求田问舍，\n怕应羞见，\n刘郎才气。\n可惜流年，\n忧愁风雨，\n树犹如此！\n倩何人唤取，\n红巾翠袖，\n揾英雄泪？", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "水龙吟·登建康赏心亭"
    }, 
    {
        "author": "秦观", 
        "content": "纤云弄巧，\n飞星传恨，\n银汉迢迢暗度。\n金风玉露一相逢，\n便胜却人间无数。\n柔情似水，\n佳期如梦，\n忍顾鹊桥归路.\n两情若是久长时，\n又岂在朝朝暮暮！", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "鹊桥仙"
    }, 
    {
        "author": "高适", 
        "content": "汉家烟尘在东北，\n汉将辞家破残贼。\n男儿本自重横行，\n天子非常赐颜色。\n摐金伐鼓下榆关，\n旌旆逶迤碣石间。\n校尉羽书飞瀚海，\n单于猎火照狼山。\n山川萧条极边土，\n胡骑凭陵杂风雨。\n战士军前半死生，\n美人帐下犹歌舞！\n大漠穷秋塞草腓，\n孤城落日斗兵稀。\n身当恩遇恒轻敌，\n力尽关山未解围。\n铁衣远戍辛勤久，\n玉箸应啼别离后。\n少妇城南欲断肠，\n征人蓟北空回首。\n边庭飘飖那可度，\n绝域苍茫无所有！\n杀气三时作阵云，\n寒声一夜传刁斗。\n相看白刃血纷纷，\n死节从来岂顾勋？\n君不见沙场征战苦，\n至今犹忆李将军！", 
        "explanation": "", 
        "level": 0, 
        "note": "", 
        "period": "唐", 
        "prologue": "开元二十六年，客有从御史大夫张公出塞而还者，作《燕歌行》以示适，感征戍之事，因而和焉。", 
        "style": "", 
        "subtitle": "", 
        "title": "燕歌行"
    }, 
    {
        "author": "杨慎", 
        "content": "滚滚长江东逝水，\n浪花淘尽英雄。\n是非成败转头空。\n青山依旧在，\n几度夕阳红。\n白发渔樵江渚上，\n惯看秋月春风。\n一壶浊酒喜相逢。\n古今多少事，\n都付笑谈中。", 
        "explanation": "", 
        "level": 0, 
        "note": "", 
        "period": "明", 
        "prologue": "", 
        "style": "", 
        "subtitle": "", 
        "title": "临江仙·滚滚长江东逝水"
    }, 
    {
        "author": "卢照邻", 
        "content": "长安大道连狭斜，\n青牛白马七香车。\n玉辇纵横过主第，\n金鞭络绎向侯家。\n龙衔宝盖承朝日，\n凰吐流苏带晚霞。\n百丈游丝争绕树，\n一群娇尾共啼花。\n游蜂戏蝶千门侧，\n碧树银台万种色。\n复道交窗作合欢，\n双阙连甍垂凰翼。\n梁家画阁中天起，\n汉帝金茎云外直。\n楼前相望不相知，\n陌上相逢讵相识？\n借问吹萧向紫烟，\n曾经学舞度芳年。\n得成比目何辞死，\n顾作鸳鸯不羡仙。\n比目鸳鸯真可羡，\n双去双来君不见？\n生憎帐额绣孤鸾，\n好取门帘帖双燕。\n双燕双飞绕画粱，\n罗帏翠被郁金香。\n片片行云着蝉鬓，\n纤纤初月上鸦黄。\n鸦黄粉白车中出，\n含娇含态情非一。\n妖童宝马铁连钱，\n娼妇盘龙金屈膝。\n御史府中乌夜啼，\n廷尉门前雀欲栖。\n隐隐朱城临玉道，\n遥遥翠幰没金堤。\n挟弹飞鹰杜陵北，\n探丸借客渭桥西。\n俱邀侠客芙蓉剑，\n共宿娼家桃李蹊。\n娼家日暮紫罗裙，\n清歌一啭口氛氲。\n北堂夜夜人如月，\n南陌朝朝骑似云。\n南陌北堂连北里，\n五剧三条控三市。\n弱柳青槐拂地垂，\n佳气红尘暗天起。\n汉代金吾千骑来，\n翡翠屠苏鹦鹉杯。\n罗襦宝带为君解，\n燕歌赵舞为君开。\n别有豪华称将相，\n转日回天不相让。\n意气由来排灌夫，\n专权判不容萧相。\n专权意气本豪雄，\n青虬紫燕坐春风。\n自言歌舞长千载，\n自谓骄奢凌五公。\n节物风光不相待，\n桑田碧海须臾改。\n昔时金阶白玉堂，\n即今惟见青松在。\n寂寂寥寥扬子居，\n年年岁岁一床书。\n独有南山桂花发，\n飞来飞去袭人裾。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "长安古意"
    }, 
    {
        "author": "佚名", 
        "content": "孔雀东南飞，\n五里一徘徊。\n十三能织素，\n十四学裁衣。\n十五弹箜篌，\n十六诵诗书。\n十七为君妇，\n心中常苦悲。\n君既为府吏，\n守节情不移。\n贱妾留空房，\n相见常日稀。\n鸡鸣入机织，\n夜夜不得息。\n三日断五匹，\n大人故嫌迟。\n非为织作迟，\n君家妇难为！\n妾不堪驱使，\n徒留无所施。\n便可白公姥，\n及时相遣归。\n府吏得闻之，\n堂上启阿母：\n儿已薄禄相，\n幸复得此妇。\n结发同枕席，\n黄泉共为友。\n共事二三年，\n始尔未为久。\n女行无偏斜，\n何意致不厚。\n阿母谓府吏：\n何乃太区区！\n此妇无礼节，\n举动自专由。\n吾意久怀忿，\n汝岂得自由！\n东家有贤女，\n自名秦罗敷。\n可怜体无比，\n阿母为汝求。\n便可速遣之，\n遣去慎莫留！\n府吏长跪告：\n伏惟启阿母。\n今若遣此妇，\n终老不复取！\n阿母得闻之，\n槌床便大怒：\n小子无所畏，\n何敢助妇语！\n吾已失恩义，\n会不相从许！\n府吏默无声，\n再拜还入户。\n举言谓新妇，\n哽咽不能语：\n我自不驱卿，\n逼迫有阿母。\n卿但暂还家，\n吾今且报府。\n不久当归还，\n还必相迎取。\n以此下心意，\n慎勿违吾语。\n新妇谓府吏：\n勿复重纷纭。\n往昔初阳岁，\n谢家来贵门。\n奉事循公姥，\n进止敢自专？\n昼夜勤作息，\n伶俜萦苦辛。\n谓言无罪过，\n供养卒大恩；\n仍更被驱遣，\n何言复来还！\n妾有绣腰襦，\n葳蕤自生光；\n红罗复斗帐，\n四角垂香囊；\n箱帘六七十，\n绿碧青丝绳，\n物物各自异，\n种种在其中。\n人贱物亦鄙，\n不足迎后人，\n留待作遗施，\n于今无会因。\n时时为安慰，\n久久莫相忘！\n鸡鸣外欲曙，\n新妇起严妆。\n著我绣夹裙，\n事事四五通。\n足下蹑丝履，\n头上玳瑁光。\n腰若流纨素，\n耳著明月珰。\n指如削葱根，\n口如含朱丹。\n纤纤作细步，\n精妙世无双。\n上堂拜阿母，\n阿母怒不止。\n昔作女儿时，\n生小出野里。\n本自无教训，\n兼愧贵家子。\n受母钱帛多，\n不堪母驱使。\n今日还家去，\n念母劳家里。\n却与小姑别，\n泪落连珠子。\n新妇初来时，\n小姑始扶床；\n今日被驱遣，\n小姑如我长。\n勤心养公姥，\n好自相扶将。\n初七及下九，\n嬉戏莫相忘。\n出门登车去，\n涕落百余行。\n府吏马在前，\n新妇车在后。\n隐隐何甸甸，\n俱会大道口。\n下马入车中，\n低头共耳语：\n誓不相隔卿，\n且暂还家去。\n吾今且赴府，\n不久当还归。\n誓天不相负！\n新妇谓府吏：\n感君区区怀！\n君既若见录，\n不久望君来。\n君当作磐石，\n妾当作蒲苇。\n蒲苇纫如丝，\n磐石无转移。\n我有亲父兄，\n性行暴如雷，\n恐不任我意，\n逆以煎我怀。\n举手长劳劳，\n二情同依依。\n入门上家堂，\n进退无颜仪。\n阿母大拊掌，\n不图子自归：\n十三教汝织，\n十四能裁衣，\n十五弹箜篌，\n十六知礼仪，\n十七遣汝嫁，\n谓言无誓违。\n汝今何罪过，\n不迎而自归？\n兰芝惭阿母：\n儿实无罪过。\n阿母大悲摧。\n还家十余日，\n县令遣媒来。\n云有第三郎，\n窈窕世无双。\n年始十八九，\n便言多令才。\n阿母谓阿女：\n汝可去应之。\n阿女含泪答：\n兰芝初还时，\n府吏见丁宁，\n结誓不别离。\n今日违情义，\n恐此事非奇。\n自可断来信，\n徐徐更谓之。\n阿母白媒人：\n贫贱有此女，\n始适还家门。\n不堪吏人妇，\n岂合令郎君？\n幸可广问讯，\n不得便相许。\n媒人去数日，\n寻遣丞请还，\n说有兰家女，\n承籍有宦官。\n云有第五郎，\n娇逸未有婚。\n遣丞为媒人，\n主簿通语言。\n直说太守家，\n有此令郎君，\n既欲结大义，\n故遣来贵门。\n阿母谢媒人：\n女子先有誓，\n老姥岂敢言！\n阿兄得闻之，\n怅然心中烦。\n举言谓阿妹：\n作计何不量！\n先嫁得府吏，\n后嫁得郎君。\n否泰如天地，\n足以荣汝身。\n不嫁义郎体，\n其往欲何云？\n兰芝仰头答：\n理实如兄言。\n谢家事夫婿，\n中道还兄门。\n处分适兄意，\n那得自任专！\n虽与府吏要，\n渠会永无缘。\n登即相许和，\n便可作婚姻。\n媒人下床去。\n诺诺复尔尔。\n还部白府君：\n下官奉使命，\n言谈大有缘。\n府君得闻之，\n心中大欢喜。\n视历复开书，\n便利此月内，\n六合正相应。\n良吉三十日，\n今已二十七，\n卿可去成婚。\n交语速装束，\n络绎如浮云。\n青雀白鹄舫，\n四角龙子幡。\n婀娜随风转，\n金车玉作轮。\n踯躅青骢马，\n流苏金镂鞍。\n赍钱三百万，\n皆用青丝穿。\n杂彩三百匹，\n交广市鲑珍。\n从人四五百，\n郁郁登郡门。\n阿母谓阿女：\n适得府君书，\n明日来迎汝。\n何不作衣裳？\n莫令事不举！\n阿女默无声，\n手巾掩口啼，\n泪落便如泻。\n移我琉璃榻，\n出置前窗下。\n左手持刀尺，\n右手执绫罗。\n朝成绣夹裙，\n晚成单罗衫。\n晻晻日欲暝，\n愁思出门啼。\n府吏闻此变，\n因求假暂归。\n未至二三里，\n摧藏马悲哀。\n新妇识马声，\n蹑履相逢迎。\n怅然遥相望，\n知是故人来。\n举手拍马鞍，\n嗟叹使心伤：\n自君别我后，\n人事不可量。\n果不如先愿，\n又非君所详。\n我有亲父母，\n逼迫兼弟兄。\n以我应他人，\n君还何所望！\n府吏谓新妇：\n贺卿得高迁！\n磐石方且厚，\n可以卒千年；\n蒲苇一时纫，\n便作旦夕间。\n卿当日胜贵，\n吾独向黄泉！\n新妇谓府吏：\n何意出此言！\n同是被逼迫，\n君尔妾亦然。\n黄泉下相见，\n勿违今日言！\n执手分道去，\n各各还家门。\n生人作死别，\n恨恨那可论？\n念与世间辞，\n千万不复全！\n府吏还家去，\n上堂拜阿母：\n今日大风寒，\n寒风摧树木，\n严霜结庭兰。\n儿今日冥冥，\n令母在后单。\n故作不良计，\n勿复怨鬼神！\n命如南山石，\n四体康且直！\n阿母得闻之，\n零泪应声落：\n汝是大家子，\n仕宦于台阁。\n慎勿为妇死，\n贵贱情何薄！\n东家有贤女，\n窈窕艳城郭，\n阿母为汝求，\n便复在旦夕。\n府吏再拜还，\n长叹空房中，\n作计乃尔立。\n转头向户里，\n渐见愁煎迫。\n其日牛马嘶，\n新妇入青庐。\n奄奄黄昏后，\n寂寂人定初。\n我命绝今日，\n魂去尸长留！\n揽裙脱丝履，\n举身赴清池。\n府吏闻此事，\n心知长别离。\n徘徊庭树下，\n自挂东南枝。\n两家求合葬，\n合葬华山傍。\n东西植松柏，\n左右种梧桐。\n枝枝相覆盖，\n叶叶相交通。\n中有双飞鸟，\n自名为鸳鸯。\n仰头相向鸣，\n夜夜达五更。\n行人驻足听，\n寡妇起彷徨。\n多谢后世人，\n戒之慎勿忘。", 
        "explanation": "", 
        "level": 0, 
        "note": "", 
        "period": "汉", 
        "prologue": "汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢于庭树。时人伤之，为诗云尔。", 
        "style": "", 
        "subtitle": "", 
        "title": "孔雀东南飞"
    }, 
    {
        "author": "刘邦", 
        "content": "大风起兮云飞扬，\n威加海内兮归故乡，\n安得猛士兮守四方！", 
        "explanation": "", 
        "level": 0, 
        "note": "", 
        "period": "汉", 
        "prologue": "", 
        "style": "", 
        "subtitle": "", 
        "title": "大风歌"
    }, 
    {
        "author": "陶渊明", 
        "content": "归去来兮，\n田园将芜胡不归？\n既自以心为形役，\n奚惆怅而独悲？\n悟已往之不谏，\n知来者之可追。\n实迷途其未远，\n觉今是而昨非。\n舟遥遥以轻飏，\n风飘飘而吹衣。\n问征夫以前路，\n恨晨光之熹微。\n乃瞻衡宇，\n载欣载奔。\n僮仆欢迎，\n稚子候门。\n三径就荒，\n松菊犹存。\n携幼入室，\n有酒盈樽。\n引壶觞以自酌，\n眄庭柯以怡颜。\n倚南窗以寄傲，\n审容膝之易安。\n园日涉以成趣，\n门虽设而常关。\n策扶老以流憩，\n时矫首而遐观。\n云无心以出岫，\n鸟倦飞而知还。\n景翳翳以将入，\n抚孤松而盘桓。\n归去来兮，\n请息交以绝游。\n世与我而相违，\n复驾言兮焉求？\n悦亲戚之情话，\n乐琴书以消忧。\n农人告余以春及，\n将有事于西畴。\n或命巾车，\n或棹孤舟。\n既窈窕以寻壑，\n亦崎岖而经丘。\n木欣欣以向荣，\n泉涓涓而始流。\n善万物之得时，\n感吾生之行休。\n已矣乎！\n寓形宇内复几时。\n曷不委心任去留？\n胡为乎遑遑欲何之？\n富贵非吾愿，\n帝乡不可期。\n怀良辰以孤往，\n或植杖而耘耔。\n登东皋以舒啸，\n临清流而赋诗。\n聊乘化以归尽，\n乐夫天命复奚疑！", 
        "explanation": "", 
        "level": 0, 
        "note": "", 
        "period": "魏晋", 
        "prologue": "余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰归去来兮。乙巳岁十一月也。", 
        "style": "", 
        "subtitle": "", 
        "title": "归去来兮辞·并序"
    }, 
    {
        "author": "元稹", 
        "content": "曾经沧海难为水，\n除却巫山不是云。\n取次花丛懒回顾，\n半缘修道半缘君。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "其四", 
        "title": "离思"
    }, 
    {
        "author": "柳宗元", 
        "content": "城上高楼接大荒，\n海天愁思正茫茫。\n惊风乱飐芙蓉水，\n密雨斜侵薜荔墙。\n岭树重遮千里目，\n江流曲似九回肠。\n共来百越文身地，\n犹自音书滞一乡。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "登柳州城楼寄漳汀封连四州"
    }, 
    {
        "author": "张九龄", 
        "content": "海上生明月，\n天涯共此时。\n情人怨遥夜，\n竟夕起相思。\n灭烛怜光满，\n披衣觉露滋。\n不堪盈手赠，\n还寝梦佳期。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "望月怀远"
    }, 
    {
        "author": "李白", 
        "content": "凤凰台上凤凰游，\n凤去台空江自流。\n吴宫花草埋幽径，\n晋代衣冠成古丘。\n三山半落青天外，\n二水中分白鹭洲。\n总为浮云能蔽日，\n长安不见使人愁。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "登金陵凤凰台"
    }, 
    {
        "author": "佚名", 
        "content": "劝君莫惜金缕衣，\n劝君惜取少年时。\n花开堪折直须折，\n莫待无花空折枝。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "金缕衣"
    }, 
    {
        "author": "王昌龄", 
        "content": "闺中少妇不知愁，\n春日凝妆上翠楼。\n忽见陌头杨柳色，\n悔教夫婿觅封侯。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "闺怨"
    }, 
    {
        "author": "金昌绪", 
        "content": "打起黄莺儿，\n莫教枝上啼。\n啼时惊妾梦，\n不得到辽西。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "春怨"
    }, 
    {
        "author": "程颢", 
        "content": "云淡风轻近午天，\n傍花随柳过前川。\n时人不识余心乐，\n将谓偷闲学少年。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "春日偶成"
    }, 
    {
        "author": "苏轼", 
        "content": "春宵一刻值千金，\n花有清香月有阴。\n歌管楼台声细细，\n秋千院落夜沉沉。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "春宵"
    }, 
    {
        "author": "苏轼", 
        "content": "东风袅袅泛崇光，\n香雾空蒙月转廊。\n只恐夜深花睡去，\n故烧高烛照红妆。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "海棠"
    }, 
    {
        "author": "苏轼", 
        "content": "荷尽已无擎雨盖，\n菊残犹有傲霜枝。\n一年好景君须记，\n正是橙黄橘绿时。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "赠刘景文"
    }, 
    {
        "author": "僧志南", 
        "content": "古木阴中系短篷，\n杖藜扶我过桥东。\n沾衣欲湿杏花雨，\n吹面不寒杨柳风。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "绝句"
    }, 
    {
        "author": "刘禹锡", 
        "content": "朱雀桥边野草花，\n乌衣巷口夕阳斜。\n旧时王谢堂前燕，\n飞入寻常百姓家。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "乌衣巷"
    }, 
    {
        "author": "李商隐", 
        "content": "初闻征雁已无蝉，\n百尺楼台水接天。\n青女素娥俱耐冷，\n月中霜里斗婵娟。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "霜月"
    }, 
    {
        "author": "卢梅坡", 
        "content": "梅雪争春未肯降，\n骚人搁笔费评章。\n梅须逊雪三分白，\n雪却输梅一段香。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "其一", 
        "title": "雪梅"
    }, 
    {
        "author": "晏殊", 
        "content": "油壁香车不再逢，\n峡云无迹任西东。\n梨花院落溶溶月，\n柳絮池塘淡淡风。\n几日寂寥伤酒后，\n一番萧索禁烟中。\n鱼书欲寄何由达，\n水远山长处处同。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "寓意"
    }, 
    {
        "author": "薛莹", 
        "content": "落日五湖游，\n烟波处处愁。\n沈浮千古事，\n谁与问东流。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "秋日湖上"
    }, 
    {
        "author": "苏轼", 
        "content": "花褪残红青杏小。\n燕子飞时，\n绿水人家绕。\n枝上柳绵吹又少。\n天涯何处无芳草！\n墙里秋千墙外道。\n墙外行人，\n墙里佳人笑。\n笑渐不闻声渐悄。\n多情却被无情恼。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "蝶恋花·春景"
    }, 
    {
        "author": "晏殊", 
        "content": "槛菊愁烟兰泣露，\n罗幕轻寒，\n燕子双飞去。\n明月不谙离恨苦，\n斜光到晓穿朱户。\n昨夜西风凋碧树，\n独上高楼，\n望尽天涯路。\n欲寄彩笺兼尺素，\n山长水阔知何处？", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "蝶恋花·槛菊愁烟兰泣露"
    }, 
    {
        "author": "王维", 
        "content": "寒山转苍翠，\n秋水日潺湲。\n倚杖柴门外，\n临风听暮蝉。\n渡头余落日，\n墟里上孤烟。\n复值接舆醉，\n狂歌五柳前。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "辋川闲居赠裴秀才迪"
    }, 
    {
        "author": "王维", 
        "content": "积雨空林烟火迟，\n蒸藜炊黍饷东菑。\n漠漠水田飞白鹭，\n阴阴夏木啭黄鹂。\n山中习静观朝槿，\n松下清斋折露葵。\n野老与人争席罢，\n海鸥何事更相疑。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "积雨辋川庄作"
    }, 
    {
        "author": "李白", 
        "content": "平林漠漠烟如织，\n寒山一带伤心碧。\n暝色入高楼，\n有人楼上愁。\n玉阶空伫立，\n宿鸟归飞急。\n何处是归程？\n长亭更短亭。", 
        "explanation": "", 
        "level": 0, 
        "note": "", 
        "period": "唐", 
        "prologue": "", 
        "style": "", 
        "subtitle": "", 
        "title": "菩萨蛮·平林漠漠烟如织"
    }, 
    {
        "author": "宋祁", 
        "content": "东城渐觉风光好。\n縠皱波纹迎客棹。\n绿杨烟外晓寒轻，\n红杏枝头春意闹。\n浮生长恨欢娱少。\n肯爱千金轻一笑。\n为君持酒劝斜阳，\n且向花间留晚照。", 
        "explanation": "", 
        "level": 0, 
        "note": "", 
        "period": "宋", 
        "prologue": "", 
        "style": "", 
        "subtitle": "", 
        "title": "玉楼春·春景"
    }
]